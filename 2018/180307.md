Fundur stjórnar Pírata í Reykjavík
7.3.2018, Tortuga
Mætt: Rúnar Björn Herrera Þorkelsson (RBHÞ), Björn Þór Jóhannsson (BJ), Árni Steingrímur
(ÁS), Hermann Björgvin (HB),, Unnar Þór Sæmundsson (UÞS) og Guðjón Sigurbjartsson
(GS) sem skrifar fundargerð.
Þetta gerðist:
1. Upphaf fundar
Björn kosinn fundarstjóri og GS ritari.
2. Fundargerð síðasta fundar.
Fundargerð telst hún samþykkt þar sem ekki hafa komið fram athugasemdir við hana.
3. Ráðning kosningastjóra fyrir höfuðborgarsvæðið
Lagðar fram umsóknir. Rúnar gerði grein fyrir viðtölum við umsækjendur.
Samþykkt samhljóða að mæla með að framkvæmdastjóri gangi til samninga við Róbert
Inga Douglas
4. Tillaga að verklagi unnin af Jóni Þór
Bréf til frambjóðenda Pírata í prófkjöri og til sveitastjórnarkosninga 2018
Tilgangur Pírata er að móta sér stefnu í opnu ferli og vinna að framgöngu hennar með þeim aðferðum sem
standa til boða (grein 2.2 í lögum Pírata). Í dag stendur Pírötum til boða að bjóða fram til
sveitastjórnarkosninga og þið hafið boðið ykkur fram til að leiða þá kosningabaráttu.
Tilgangur framboðs aðildarfélaga Pírata til sveitastjórna er að fá kjörna sveitarstjórnarfulltrúa sem starfa í
þágu aðildarfélagsins og taka mið af grunnstefnu Pírata og stefnumálum aðildarfélagsins byggðum á henni.
Sameiginlegt markmið okkar allra í kosningunum eru sem flestir kjörnir fulltrúar til að vinna að tilgangi
Pírata í sem flestum sveitafélögum.
Árangur í komandi kosningum til sveitastjórna veltur á ykkur frambjóðendum.
Ábyrgðin á framboðinu er alfarið aðildarfélagsins á ykkar kjörsvæði.
Hlutverk framkvæmdaráðs afmarkast við að leggja til aðstoð sem gagnast öllum frambjóðendum og
framboðum.
Í þessu felst:
- í fyrsta lagi að aðildarfélög sem fylgja lögum og grunnstefnu Pírata hafa sjálfræði yfir sínum stefnumálum,
frambjóðendum og framboðum.
- Í öðru lagi að framkvæmdarráð leggur aðeins til aðstoð sem gagnast frambjóðendum og framboðum í heild
en veitir ekki aðstoð sem er einhverjum þeirra til ógagns.
- Og síðast en ekki síst eru það frambjóðendur sem þurfa aðstoð aðildarfélaga, framkvæmdarráðs og allra
Pírata til að við náum sem bestum árangri í komandi sveitastjórnarkosningum.

Tillagan samþykkt samhljóða. Samþykkt að láta lýsinguna fylgja bréfinu sem verður sent
til frambjóðenda.

5. Birting gagna úr síðustu prófkjörum
Eftirfarandi póstur barst stjórn PÍR
Til stjórnar PÍR
Hér með legg ég til (eða fer fram á, sem frambjóðandi, sé þess krafist) að birt verði gögn um
atkvæði í prófkjöri til Alþingiskosninga, sem fram fór í október 2017.
Ég legg til að:

- Allir atkvæðaseðlar séu birtir, en til vara að

- Birtur sé fjöldi atkvæða sem hver frambjóðandi fékk í hvert sæti.
Bestu kveðjur,

Einar Steingrímsson

Samþykkt að fela Árna og Atla að svara að hægt er að birta tölulegar upplýsingar
en ekki kjörseðla í heild sinni.
6. Kynning frambjóðenda í komandi prófkjörsviku
Kynningarvikan frambjóðenda hefst 12. mars. Rætt um kynningarráð.
- Kosningapróf fyrir frambjóðendur
Rætt um æskilegar spurningar.
Atla falið að semja spurningar.
Hann mun heyra í frambjóðendum og safna hugmyndum á stefnu-uppskerufundinum á
laugardaginn 10.3. Prófið þarf helst að vera tilbúið 12. mars þegar prófkjörið hefst.
- Myndbönd fyrir hvern frambjóðenda.
Kosningastjóra verður falið að sjá um gerð kynningar myndbanda fyrir frambjóðendur
ásamt kosningaráðgjafa og framkvæmdastjóra. Þau þurfa að vera tilbúin í
kynningarvikunni fyrir prófkjörið.
- RBH stefnir að því að taka frambjóðendur í videoviðtöl í þáttunum „Ævintýri Rúnars“.
Þau mætti svo nota til kynningar.
- Kynningarkvöld / kokteilboð frambjóðenda.
Stefnt á laugardaginn 17.2. febrúar.
Hafa þá kokteilpartý og „opinn mike“ fyrir frambjóðendur?
Grilla pylsur upp úr kl. 18 og hefja dagskrá?
Nánari útfærsla í höndum starfsmanna.
Samþykkt að setja fé í að birta kynningarmyndböndin og kynna prófkjörið.
7. Veitingar fyrir uppskerudag málefnavinnunnar
Dóra Björt óskar eftir fjárhagsaðstoð til að kaupa veitingar fyrir uppskerudag
málefnavinnunnar laugardaginn 10. mars. Samþykkt að allt að 100 þús. kr. og að Píratar
leggi út fyrir upphæðinni. Skipt verður jafnt milli aðildarfélaga.
8. Fleira gerðist ekki, fundi slitið.

