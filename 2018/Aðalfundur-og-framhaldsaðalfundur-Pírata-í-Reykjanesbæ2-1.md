Aðalfundur Pírata í Reykjanesbæ (kt. 440314-1120), 4.7.2015
Á fundinn mættu Gunnar Ingiberg og Svavar Kjarrval frá Pírötum í Reykjavík til að leiðbeina um endurreisn
félagsins. Var ráðgjöf þeirra vel þegin og þótti gagnleg.
Fundur settur kl. 14:25

Dagskrá fundarins (samkvæmt lögum félagsins):
1. Kosning fundarstjóra og fundarritara
Albert S. Sigurðsson var kosinn fundarritari og Hrafnkell B. Hallmundsson fundarstjóri.

2. Reikningar lagðir fram til samþykktar
Enginn mætti frá fyrri stjórn félagsins og engir reikningar voru lagðir fram. Sjá umfjöllun undir 5. lið Önnur mál.

3. Lagabreytingar
Engar tillögur lágu fyrir um lagabreytingar.

4. Kosning stjórnar
Sex fundargestir gáfu kost á sér í stjórn félagsins. Fimm stjórnarsæti og varamannssæti voru í boði. Kosið var
með handauppréttingu og fengu allir kosningu sem gáfu kost á sér. Þórólfur J. Dagsson bauð sig jafnframt fram í
sæti formanns félagsins og var kosið um það með handauppréttingu.
Eftirfarandi stjórn Pírata í Reykjanesbæ var samþykkt með öllum greiddum atkvæðum:


Þórólfur J. Dagsson, formaður



Albert S. Sigurðsson



Ásgeir Norðmann



Friðrik Guðmundsson



Hrafnkell B. Hallmundsson og



Karvel Þ. Arnarsson, varamaður

5. Kosning í önnur embætti
Enginn bauð sig fram til endurskoðunar reikninga félagsins. Sjá umfjöllun undir 5. lið Önnur mál.

6. Önnur mál
Tillaga var borin fram um að boða til framhaldsaðalfundar, lagðir fram reikningar fyrri stjórnar og skýrsla, þar sem
kosnir yrðu endurskoðendur reikninga og þar sem búið væri að athuga með húsnæði fyrir Pírata í Reykjanesbæ.
Lagt var til að boðað væri til framhaldsfundar eigi síðar en 1. ágúst.
Tillagan var samþykkt með öllum greiddum atkvæðum.
Tillaga var borin fram um að nýkosin stjórn taki strax til starfa til að vinna að framhaldsaðalfundi.
Tillagan var samþykkt með öllum greiddum atkvæðum.
Mælt var með að nýkosin stjórn Pírata í Reykjanesbæ héldi fund strax eftir aðalfundinn til að ákveða tímasetningu
framhaldsaðalfundar.

Eftir það voru fundarslit.
E.S.
Nýkjörin stjórn Pírata í Reykjanesbæ ákvað í framhaldi aðalfundar að boða framhaldsaðalfund þann 24.7.2015, kl.
20:00 og verður fundarboð sent út strax.

Framhaldaaðalfundur Pírata í Reykjanesbæ, 24.7.2015
Fundurinn var haldinn á Hótel Keili, í Reykjanesbæ. Mættir voru allir stjórnarmeðlimir auk eins félaga.
Fundur settur kl. 20:05. Karvel var fundarstjóri og Albert fundarritari.

Dagskrá fundarins:
1. Reikningar lagðir fram
Enginn frá fyrri stjórn var á fundinum, en fyrrverandi formaður hafði afhent möppu með reikningum
félagsins fyrir 2014-2015.
Spurt var af hverju greiðslur fyrir húsnæði 2014 komi ekki fram á reikningsyfirliti. Svarað var að Píratar í
Reykjavík hafi greitt húsaleigu af sínum reikning og því komi það ekki fram á reikningsyfirliti Pírata í Rnb.
Engar frekari athugasemdir voru gerðar við reikningana. Reikningar voru samþykktir.

2. Kosning á skoðunarmanni reikninga
Í framboði Eva Þuríðardóttir, ekki mætt.
Fram kom að KPMG gæti einnig yfirfarið fyrir okkur reikninga gegn greiðslu ef með þarf.
Framboð Evu Þuríðardóttur var samþykkt.

3. Önnur mál
Opnuð verður síða með upplýsingum um Pírata í Rnb, lög félagsins, stefnuna, fólkið, rafpóst, ofl.
Hrafnkell finnur tæknilega leið og kynnir það á næsta sjórnarfundi.
Stjórnarfundir á tveggja vikna fresti, miðjan mánuð og í lok mánaðar.
Gott að hafa front og spjallfundi á Café Petite, t.d. alla laugardaga kl. 16.
Stefnt að einum opnum málefnafundi/kynningu mánaðarlega, þeir verða auglýstir og málefnalegir.
Stjórnarfundir og opnir fundir verða í Virkjun á Ásbrú.
Hugmynd um málefnafund um „konur í stjórnmálum“, Evu og Þórdís frá Pírötum í Rvík. gæti verið í
ágúst-sept. Nánar auglýst af Pírötum í Reykjanesbæ síðar.
Athuga með að fjölga varamönnum í stjórn, bæði konum og körlum.
Meginatriði að fjölga flokksfélögum og óþarfi að virkja konur sérstaklega í stjórninni.
Passa þarf að lög félagsins séu aðgengileg á vefsíðu Pírata í Rnb. Hrafnkell sér um að koma því í kring.

Eftir það voru fundarslit.

