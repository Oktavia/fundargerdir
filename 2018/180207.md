Fundur stjórnar Pírata í Reykjavík
7.2.2018, Tortuga

Mættir: Rúnar Björn Herrera Þorkelsson í LA (RÞ), Unnar Þór Sæmundsson, (UÞS), Árni S. Sigurðsson
(ÁS), Hermann Björgvin (HB), Þorgerður Ösp Arnþórsdóttir í LA (ÞA) og Guðjón Sigurbjartsson (GS)
sem skrifar fundargerð.
Þetta gerðist:
1. Upphaf fundar
Rúnar kosinn fundarstjóri og GS ritari.
2. Fundargerð síðasta fundar samþykkt.
3. Spurningar framkvæmdaráðs varðandi kosningarnar - Skipulag kosningabaráttunnar
Framkvæmdaráð áætlar að heildarfjárveiting til kosninganna verði 20 m.kr. Þar af fari um 11
m.kr. til aðildarfélaga og spyr m.a. hvað PÍR telji sig þurfa mikið fjármagn.
Ekki er enn búið að svara framkvæmdaráði með kostnaðaráætlun en það á að vera búið að gera
fyrir nokkru. Framkvæmdaráð hefur ítrekað fyrirspurnina og úthlutað PÍR til bráðabirgða 1 m.kr.
Unnari og Þorgerði falið að gera uppkast að kostnaðaráætlun og senda hana á stjórnina til
samþykktar. Stefnt er að því að svara framkvæmdaráði með kostnaðaráætlun og ósk um framlag
til kosninganna, innan 2ja sólarhringa.
4. Kjördæmisráð/ Kosningastjórn
Skipa þarf kjördæmisráð sem sér um framkvæmd kosninganna af hálfu Pírata. Stjórn PÍR getur
ákveðið að gegna sjálf þessu hlutverki eða komið upp sérstöku kjördæmisráði. Það má gera með
skipun og einnig með tilnefningum osfrv.
Sérstök kosningastjórn gæti verið kostur. Fela mætti kjördæmisráði að gegna hlutverki
kosningastjórnar. Stjórn PÍR gæti einnig gegnt þessu hlutverki.
Ákveðið að láta ákvörðun með fyrirkomulag bíða næsta fundar en ræða málið í fb. hópnum.
Þangað til gegnir stjórn PÍR hlutverki kjördæmisráðs.
5. Kosningastjóri
Útlit er fyrir að Píratar ráði kosningastjóra vegna sveitastjórnarkosninga á landsvísu.
Stjórn PÍR hefur áhuga á að ráða sérstakan kosningastjóra fyrir höfuðborgarsvæðið.
Það hvort af því verður ræðst m.a. af þeim fjármunum sem verða til ráðstöfunar sbr. lið 3.
Rætt var um mögulega kosningastjóra.
Afgreiðslu frestað þar til fyrir liggur með svigrúm og kostnað.
6. Prófkjörsreglur / Tímalína
Yfirfara þarf prófkjörsreglur og taka saman skriflega lýsingu á þeim og birta með aðgengilegum
hætti.
Árni tók að sér það verkefni og að senda stjórninni tillögur um helgina.

Í framhaldi af því verður tímalína vegna kosninganna yfirfarin, aðlöguð að þörfum og gefin út.
7. Málefnastarf vegna kosninganna
Málefnastarfið er komið í gang og virðist miða vel.
Félagsfundur sem hefur yfirstjórn með því hittist vikulega og málefnahópar um einstök málefni
eru að hefja störf.
Guðjón tók að sér að taka saman yfirlit yfir málefnastarfið og senda stjórn.
Einnig að birta yfirlitið á vefnum með aðgengilegum hætti.
8. Bókun funda í Tortuga
Unnar tók að sér að taka saman lýsingu á því hvernig bóka á fundi í Tortuga og að láta birta það á
vefnum með aðgengilegum hætti.
9. Á að opna prófkjör PÍR fyrir kjósendum á landsvísu?
Fellt.
10. Aðgangur að facebook like síðu PÍR
Samþykkt að þeir sem verða í framboði hafi ekki aðgang.
Auk stjórnar geta ýmsir haft aðgang svo sem þeir sem tengjast starfi PÍR með einhverjum hætti
og hafa áhuga.
Fundartími: Næsti fundur verður á sama tíma eftir viku.

