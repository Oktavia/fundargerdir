Niðurstöður   framtíðarsmiðju   Pírata 
Hvernig   byggja   Píratar   sterkt   félag   á  næstu   árum? 
 
Niðurstöður   framtíðarsmiðju   Pírata
Forsaga

1 

Öflugri   aðildarfélög

2 

Hugmyndir   úr   framtíðarsmiðjunni   um   markmið   fyrir   aðildarfélög   fyrir   2017

2 

Tillaga   um   hvernig   á  að   ná   markmiðunum

3 

Fjölbreyttari   grasrót

4 

Hugmyndir   úr   framtíðarsmiðjunni   um   markmið   um   fjölbreytni   grasrótar   fyrir   2017:

4 

Tillaga   um   hvernig   á  að   ná   markmiðunum

4 

Vel   skipulagðir   verkferlar

5 

Hugmyndir   úr   framtíðarsmiðjunni   um   markmið   fyrir   2017

5 

Bætt   upplýsingaflæði   og   tengsl   milli   grasrótar   og   kjörinna   fulltrúa

6 

Betri   möguleikar   til   að   kenna   og   læra

6 

Eflum   lýðræðisþátttöku   ungs   fólks

7 

Sameiginleg   framtíðaráætlun   fyrir   Pírata

7 

Sameiginleg   framtíðarsýn   fyrir   samfélagið

7 

 
 

1 

 

Forsaga 
 
Þessi   skýrsla   var   unnin   úr   gögnum   frá   fundi   sem   Píratar   héldu   fyrir   grasrót   og   fulltrúa 
þann   12.   nóvember   2016,   í  kjölfar   kosninga   til   alþingis   2016.   Fundurinn   var   kallaður 
“framtíðarsmiðja”   og   stóð   yfir   í  heilan   dag.   Meira   en   60   félagsmenn   úr   öllum   kjördæmum 
tóku   þátt.   Framkvæmdaráð   Pírata   óskaði   eftir   að   fundurinn   væri   haldinn,   og   Oktavía 
Hrund   Jónsdóttir   og   Hugi   Ásgeirsson   voru   látin   sjá   um   skipulag   og   fundarhöld. 
Þátttakendum   var   skipt   í  hópa   og   markmið   fundarins   var   tvískipt,   annars   vegar   að   vinna 
úr   reynslu   frá   kosningarbaráttunni   og   hins   vegar   að   ná   saman   hugmyndum   um   hvert 
Píratar   eiga   að   stefna   sem   félag   á  næstu   árum.   Þessi   skýrsla   er   samantekt   á  þeim 
markmiðum   sem   mest   sátt   var   um.   Höfundar   skýrslu,   Hugi   Ásgeirsson   og   Oktavía 
Hrund   Jónsdóttir   hafa   unnið   úr   gögnunum.  H
  rá   gögn   úr   framtíðarsmiðunni   er   hægt   að 
nálgast   hér. 
 

 
Framtíðarsmiðja   Pírata,   12.   nóvember   2016   í  Gaflaraleikhúsinu   í  Hafnarfirði 

 
Við   viljum   sérstaklega   þakka   þeim   sem   unnu   með   okkur   í  að   halda   og   skipuleggja 
Framtíðarsmiðjuna,   en   það   voru   Kristján   Gunnarsson,   Dóra   Björt   Guðjónsdóttir, 
Snæbjörn   Brynjarsson,   Álfheiður   Eymarsdóttir,   Þórgnýr   Thoroddsen,   Eiríkur   Rafn 
Rafnsson   og   Elín   Ýr   Arnar   Hafdísardóttir.   Olga   Margrét   Cilia   aðstoðaði   við 
prófarkalestur. 
 

Framtíðarsmiðja   Pírata,   12.   nóvember   2016   í  Gaflaraleikhúsinu   í  Hafnarfirði 

 
 
Við   höfum   skilgreint   átta   markmið:   Öflugri   aðildarfélög,   fjölbreyttari   grasrót,   vel 
skipulagðir   verkferlar,   bætt   upplýsingaflæði   og   tengsl   milli   grasrótar   og   kjörinna   fulltrúa, 
betri   möguleikar   til   að   kenna   og   læra,   að   efla   lýðræðisþátttöku   ungs   fólks,   sameiginleg 
framtíðaráætlun   fyrir   Pírata   og   sameiginleg   framtíðarsýn   fyrir   samfélagið.  
Í   þessari   skýrslu   hafa   höfundar   lagt   grunn   að   tillögum   um   hvernig   má   vinna   að   því   að   ná 
fyrstu   tveim   markmiðunum:   Öflugri   aðildarfélög   og   fjölbreyttari   grasrót. 

 
 
 

 

Öflugri   aðildarfélög 
 
Fyrir   sveitarstjórnarkosningarnar   2018   viljum   við   að   Píratar   verði   orðið   öflugra   félag   á 
landsvísu.   Þátttakendur   Framtíðarsmiðjunnar   vilja   bæta   innra   starf   félagsins,   auka 
upplýsingaflæði,   vera   sýnilegri   og   efla   þátttöku   á  landsbyggðinni.   Óskað   er   eftir   nánara 
samstarfi   milli   aðildarfélaga,   styrkingu   sjálfsmyndar   Pírata   og   að   fjárfest   verði   eins   fljótt 
og   auðið   er   í  fjarfundarbúnaði   fyrir   aðildarfélögin.   Hópurinn   vill   skoða   hvernig   megi   nota 
upplýsingaráð   til   þess   að   bæta   upplýsingaflæði,   samskipti   aðildarfélagana   og   samræma 
upplýsingagjöf.   Það   er   sérstaklega   mikilvægt   að   bæta   upplýsingaflæði   og   samskipti   milli 
félaga   á  landsbyggðinni   og   á  höfuðborgarsvæðinu.   ̃ 
 
Píratar   sækjast   eftir   fleiri   tækifærum   til   að   kynnast,   hittast   og   læra   hvert   af   öðru. 
Framtíðarsmiðjur   um   allt   land   væru   gott   tækifæri   til   þess   að   styrkja   tengslin. 
 
Markmið   ætti   að   vera   að   Píratar   bjóði   fram   í  mörgum   sveitarfélögum   2018.   Til   þess   að 
ná   því   markmiði   þarf   að   stofna   ný   aðildarfélög,   deildir   og   finna   öflugt   fólk.   Þátttakendur 
Framtíðarsmiðjunnar   vilja   að   starfsfólk   og   fulltrúar   félagsins   og   þingflokksins   veiti 
stuðning   í  því   ferli. 

Öflugari   aðildarfélög:   Hugmyndir   úr   framtíðarsmiðjunni   fyrir   2017 
➢
➢
➢
➢
➢
➢

Gera   aðgerðaráætlun   um   að   efla   aðildarfélögin 
Gera   aðgerðaráætlun   um   að   efla   samskipti   og   upplýsingagjöf   milli   félaga 
Fjárfesta   í  fjarfundarbúnaði 
Styðja   við   stofnun   félaga   fyrir   sveitarstjórnarkosningar 
Upplýsingaráð   styður   við   öflug   samskipti   milli   félaga   og   samræmir   upplýsingagjöf 
Halda   fleiri   Píratafundi   víðs   vegar   um   landið  

 
Tillaga   um   hvernig   á  að   ná   markmiðunum  
 

Eftir   kosningabaráttuna   2016   hafa   margir   öðlast   reynslu   og   þekkingu   um   hverjir 
styrkleikar   og   veikleikar   aðildarfélaganna   eru.   Það   er   mikil   þörf   á  því   að   nýta   þessa 
reynslu   í  að   styrkja   aðildarfélögin   og   samskipti   þeirra   á  milli.   Höfundar   skýrslunnar 
leggja   til   að   farið   verði   í  aðgerðir   til   að   ná   eftirfarandi   markmiðum: 
(1) Að   góðir   ferlar   verði   til   staðar   um   hvernig   eigi   að   mynda   og   reka   ný   og   öflug 
aðildarfélög   og   að   verksvið   og   ábyrgð   aðildarfélaga   séu   samræmd   og   skýr. 

(2) Að   upplýsingaflæðið   milli   aðildarfélaga   og   milli   innri   stofnana   sé   gott   ­  skýrt   flæði 
og   jákvæð   samskipti. 
(3) Að   Píratar   bjóði   félagsmönnum   upp   á  möguleika   til   að   kynnast   öðrum   Pírötum   og 
læra   hver   af   öðrum. 
 
(1)   Höfundar   skýrslunnar   mæla   með   að   nýta   reynslu   úr   kosningarbaráttunni   til   að   hanna 
ferla   og   skrifa    leiðbeiningar   fyrir   ný   aðildarfélög   til   að   koma   í  veg   fyrir   að   það   þurfi   að 
finna   upp   hjólið   að   nýju..  
 
(2)   Félagsmenn,   ábyrgðarfólk   og   fulltrúar   Pírata   fá   í  dag   upplýsingar   úr   mörgum   áttum 
og   mikil   samskipti   fara   fram   í  fjölmörgum   hópum   á  Facebook.   Á  sama   tíma   koma 
strangar   reglur   um   félagatalið   í  veg   fyrir   að   tölvupóstar   séu   sendir   reglulega,   auk   þess 
sem   fáir   aðilar   hafa   aðgang   að   félagatalinu.   Erfiðleikar   við   upplýsingasöfnun   gera 
nýliðum   meðlimum   erfitt   fyrir   að   komast   inn   í  félagsstarfið,   sérstaklega   þar   sem   lítil 
yfirsýn   er   yfir   hópa   á  Facebook   þar   sem   samskipti   eiga   sér   stað   milli   félagsmanna. 
Einnig   hefur   það   í  för   með   sér   að   fulltrúar   og   ábyrgðaraðilar   hafa   takmarkaða   yfirsýn.  
 
Höfundar   skýrslu   leggja   til   að   eftirfarandi   sé   gert: 
● Gert   sé   kort   yfir   alla   hópa   á  Facebook   og   leitast   við   að   sameina   hópa   sem   sinna 
sama   eða   svipuðu   hlutverki. 
● Finna   leið   til   þess   að   koma   fréttum   reglubundið   til   félagsmanna    án   þess   að   brjóta 
gegn   lögum   eða   venjum   félagsins. 
 
(3)   Fyrsta   Framtíðarsmiðja   Pírata   var   vel   heppnuð.   Höfundar   skýrslu   mæla   með   að 
framtíðarsmiðjur   verða   haldnar   víða   um   land,   meðal   annars   til   að   undirbúa 
aðildarfélögin   fyrir   sveitarstjórnarkosningarnar   2018   með   því   að   tengja   fólk   betur   saman 
og   setja   fram   sameiginleg   markmið. 

 
Fjölbreyttari   grasrót 
 
Píratar   eiga   að   vera   fjölbreytt   félag   sem   tekur   vel   á  móti   öllum.   Þátttakendur 
Framtíðarsmiðjunar   vilja   tryggja   breidd   í  félaginu,   aldurslega,   félagslega   og 
menningarlega.   Fjölbreytt   félag   sem   byggir   á  og   hvetur   til   þáttöku   býður   upp   á  marghliða 
sjónarmið   úr   samfélaginu   og   er   þannig   sterkur   grundvöllur   upplýstrar   ákvarðanatöku. 
Félagsstarfið   á  að   bjóða   upp   á  fjölbreytta   möguleika   til   að   kynnast   og   tengjast   öðrum 
Pírötum. 

Grasrót   Pírata   þarf   að   hafa   góðar   forsendur   til   þess   að   geta   lagt   sitt   að   mörkum.  
 
Píratahreyfingin   vill   vera   aðgengileg,   heyra   sem   flestar   raddir   og   á  að   stuðla   að 
valdeflandi   umhverfi   þar   sem   það   er   í  lagi   að   vera   ósammála.   Við   leitum   leiða   til   þess   að 
efla   nýliðun   og   tökum   vel   á  móti   nýju   fólki.   Við   sýnum   virðingu   og   umhyggju   gagnvart 
þeim   sem   vinna   fyrir   Pírata   og   munum   að   margir   vinna   launalaust   fyrir   hreyfinguna,   með 
hagsmuni   félagsins   í  fyrirrúmi. 

Fjölbreyttari   grasrót:   Hugmyndir   úr   framtíðarsmiðjunni   fyrir   2017: 
➢ Gera   aðgerðaráætlun   um   hvernig   auka   má   breidd   félagsins   og   taka   vel   á  móti 
öllum 

Tillaga   um   hvernig   á  að   ná   markmiðunum  
Höfundar   skýrslunnar   leggja   til   að   farið   verði   í  aðgerðir   til   að   ná   eftirfarandi   markmiðum: 
(1) Við   erum   félag   sem   hvetur   alla   hópa   samfélagsins   til   þess   að   taka   þátt. 
Manneskja   sem   kemur   á  fund   Pírata   í  fyrsta   skipti   á  að   finna   fyrir   virðingu   og   að 
þátttaka   hennar   sé   mikilvæg. 
(2) Við   erum   meðvituð   um   að   það   þarf   að   vinna   markvisst   að   því   að   búa   til   öruggt   og 
opið   umhverfi   þar   sem   allir   geta   tjáð   sig   frjálst   og   fundið   fyrir   virðingu. 
 
   Það   þarf   ekki   að   vera   flókið   að   efla   vitund   Pírata   um   að   taka   vel   á  móti   nýjum 
meðlimum,   þvert   á  móti   eru   góðar   forsendur   til   þess.   Höfundar   skýrslunnar   mæla   með 
að   það   sé    unnið   markvisst   að   meiri   fjölbreytni   á  fundum   og   viðburðum.   Það   er   lykilatriði 
að   Píratar   komi   til   móts   við   nýja   hópa.  
 
Höfundar   mæla   með   eftirfarandi   aðgerðum: 
● Að   gerð   verði   aðgerðaráætlun   fyrir   aðildarfélög   Pírata   á  landsvísu   um   að   auka 
meðvitund   grasrótarhópa   um   hvað   felst   í  því   að   koma   til   móts   við   alla   á  fundum 
og   viðburðum.  
● Stutt   og   hnitmiðað   blað   um   hvernig   gera   á  atburði   opna   og   aðgengilega   og   efla 
þátttöku   allra.   
● Stuttar   hugmyndasmiðjur   sem   hafa   það   að   markmiði   að   taka   á  misskilningi   um 
Pírata   í  samfélaginu,   með   beinu   lýðræði   og   “do­ocracy”   að   leiðarljósi. 
 
  (2)   Hvað   þýðir   það   að   gefa   rými?   Hvernig   endurspeglast   Píratakóðinn   í  menningu 
Pírata?   Hvernig   nota   Píratar   siðareglur?   Höfundar   skýrslunnar   mæla   með   að   þessar 
spurningar   verði   ræddar   reglulega   á  fundum   og   framtíðar­   eða   hugmyndasmiðjum. 
 

Höfundar   mæla   með   eftirfarandi   aðgerðum:  
● Að   fundarstjórar   og   ábyrgðarfólk   fái   handleiðslu   við   að   búa   til   öruggt   og   opið 
umhverfi. 

 
Vel   skipulagðir   verkferlar 
 
Það   er   þörf   á  að   skipuleggja   verkferla   og   virkni   félagsins   betur.   Skilgreina   þarf 
ábyrgðarsvið   og   starfslýsingar   betur.   Það   gerist   líka   of   oft   að   lykilpersónur   hverfa   frá 
störfum   án   þess   að   afhending   verka,   vinnuferla   og   reynslu   eigi   sér   stað.  P
  íratar   eiga   að 
vera   félag   þar   sem   enginn   er   ómissandi. 
 
Við   erum   hreyfing   sem   byggir   á  lýðræði   og   valddreifingu.   Það   fylgir   mikil   ábyrgð   því   að 
vera   stórt   stjórnmálaafl   og   gerð   er   krafa   um   að   við   séum   trúverðug.   Það   þarf   að 
endurskoða   skipulag   og   verkefnaskiptingu   félagsins   í  ljósi   þess   að   félagið   hefur 
stækkað   mikið   síðasta   árið.   Píratar   ættu   líka   halda   áfram   að   þróa   notendavænni,   öflugri 
og   öruggari   netkerfi   í  því   markmiði   að   bæta   upplýsingagjöf,   umræðu   og   efla 
valddreifingu.   Til   dæmis   mætti   halda   áfram   að   bæta   kosningakerfið. 

Vel   skipulagðir   verkferlar:   Hugmyndir   úr   framtíðarsmiðjunni   fyrir   2017 
➢
➢
➢
➢

Ráðast   í  aðgerðir   til   að   auka   aðkomu   félagsmanna   að   stefnumótun 
Bæta   innri   ferla   í  því   markmiði   að   bæta   afhendingu   verka   og   ábyrgðar 
Uppfæra   kosningarkerfið 
Koma   á  fót   samvinnuvettvangi   grasrótar   og   kjörinna   fulltrúa   til   að   vinna   stefnumál 
á   þingtækt   stig. 

 
Bætt   upplýsingaflæði   og   tengsl   milli   grasrótar   og   kjörinna   fulltrúa 
 

Þegar   Píratar   fá   fleiri   kjörna   fulltrúa,   fær   grasrótin   greiðari   aðgang   að   Alþingi, 
ríkisstjórninni   og   borgar­   og   sveitarstjórnum.   Þessar   tengingar   má   nýta   til   þess   að   koma 
stefnum   okkar   betur   á  framfæri.   Efla   verður   samskipti   grasrótar   og   kjörinna   fulltrúa   svo 
að   af   þessu   megi   verða.   
 

Í   kosningabaráttunni   hafa   myndast   ferlar   sem   Píratar   eru   ekki   vanir.   Það   er   mikil   þörf   á 
að   láta   grasrótina   finna   að   hún   sé   hjarta   félagsins.   Þess   vegna   er   mikilvægt   að   bæta 
traust   milli   kjörinna   fulltrúa   og   grasrótar   og   tryggja   upplýsingaflæðið   sé   eins   öflugt   og 
mögulegt   er.   Að   grasrótin   sé   vel   tengd   við   kjörna   fulltrúa   gerir   do­ocracy   og 
ábyrgðartöku   sterkari   í  grasrótinni   þegar   kemur   að   stefnumótun   og   öðrum   ferlum.  
 
Píratar   eiga   líka   að   ýta   undir   áhuga   almennings   á  lýðræði   og   stjórnsýslu.   Þar   geta 
kjörnir   fulltrúar   spilað   mikilvægt   hlutverk   til   að   gefa   innsýn   í  pólitíska   starfið. 
 

Betri   möguleikar   til   að   kenna   og   læra 
Píratar   vilja   að   félagsstarfið   bjóði   upp   á  möguleika   til   þess   að   læra   og   kenna.   Það   er 
þörf   á  því   að   kynna   og   ræða   um   gagnrýna   hugsun,   lýðræðisferla   og   fræðslu   um   réttindi   í 
samfélaginu   og   Píratar   vilja   vera   öflugur   vettvangur   á  því   sviði.   
 
Þegar   Píratar   vaxa   verður   meiri   þörf   á  því   að   þróa,   bæta   og   læra   um   þá   hugmyndafræði 
sem   liggur   að   baki   stefnumótun   og   skipulagi   flokksins.   Hver   eru   sameiningaröfl   okkar? 
Er   til   eitthvað   sem   heitir   “píratismi”   og   hvað   er   það   þá?   Við   viljum   búa   til   vettvang   þar 
sem   þetta   er   rætt. 
 
Til   þess   að   læra   af   reynslunni   þurfum   við   að   setja   upp   innri   ferla   og   gagnagrunna   sem 
halda   utan   um   lærdóm,   greinagerðir   og   áætlanir.  
 
Þó   nokkrar   hugmyndir   um   greiningar   sem   gætu   verið   nothæfar   komu   upp   á 
Framtíðarsmiðjunni: 
● Hvernig   förum   við   að   því   að   gera   pólitík   aðgengilegri? 
● Samanteknar   skýrslur   frá   kosningabaráttunni   2016 
● Hvernig   við   náum   betur   til   kjósenda? 
● Hvað   þurfum   við   að   gera   til   þess   að   verða   ekki   skilgreind   sem   “hættuleg”? 
 

Betri   möguleikar   til   að   kenna   og   læra:   Hugmyndir   úr   framtíðarsmiðjunni   fyrir 
2017 
➢ Koma   upp   öflugri   nýliðafræðslu 
➢ Kennsla   í  lýðræði   og   réttindum 
 

Eflum   lýðræðisþátttöku   ungs   fólks 
 
Fyrir   sveitarstjórnarkosningarnar   2018   verður   það   lykilatriði   að   koma   ungu   fólki   á 
kjörstað.   Þátttakendur   Framtíðarsmiðjunar   vilja    setja   markmið   um   60%   þátttöku   18­29 
ára   í  sveitarstjórnarkosningum   2018.   Það   þarf   að   gera   aðgerðaráætlun   um   hvernig   við 
viljum   ná   þessu   markmiði.  

Sameiginleg   framtíðaráætlun   fyrir   Pírata 
 
Hvert   stefna   Píratar   á  næsta   ári,   næstu   fimm   árum   og   næstu   tuttugu   árum?   Lifandi 
framtíðarsýn   hjálpar   okkur   að   endurnýja   stöðumat   og   markmið   með   jöfnu   millibili. 
Þátttakendur   Framtíðarsmiðjunar   vilja   að   framtíðaráætlun   Pírata   fyrir   næstu   skref   verði 
skýr   og   að   hún   hjálpi   grasrót,   þingflokki   og   starfsmönnum   að   verða   samstíga. 

Sameiginleg   framtíðarsýn   fyrir   samfélagið 
 
Við   viljum   leggja   grunn   að   nýrri   framtíðarsýn   fyrir   Ísland.   Hvernig   samfélag   viljum   við? 
Hvernig   samfélag   sjáum   við   fyrir   okkur   á  alþjóðavísu?   Að   hafa   sameiginlegar   hugsjónir 
hjálpar   okkur   að   tengja   stefnur   betur   við   heildarmynd. 
Þátttaka   Pírata   í  alþjóðlegu   samstarfi   við   aðrar   umbótahreyfingar   er   mikilvæg   og   getur 
hjálpað   til   við   að   móta   sameiginlegar   áherslur. 

