Fundur framkvæmdaráðs 10. mars 2016 , Tortuga Fiskislóð 31, 101
Reykjavík. kl. 20-22 .
==Dagskrá==
Höskuldur Dungal (félagsmaður) með mál
Umræða um kosningakerfi Pírata
Vantar nýjan meðlim í trúnaðarráð
Lög Pírata á Seltjarnesi og Suðvesturkjördæmi
==Mættir==
*Björn Þór Jóhannsonn
*Unnar Þór Ólafsson
*Björn Leví Gunnarsson (gestur)
*Olga Margrét Cilia
*Þórhildur Sunna Ævarsdóttir
*Erna Ýr Öldudóttir
*Herbert Snorrason (fjarfundar í tölvu)
*Höskuldur Dungal (gestir)
*Kári Gunnarsson mætir á fund kl. 21:05
Þórhildur Sunna Ævarsdóttir býður sig fram sem fundarstjóri. Engin
mótmæli
Olga Margrét Cilia býður sig fram sem ritari. Engin mótmæli (Sunna
styður heilshugar)
==Mál Höskuldar Dungal==
Höskuldur Dungal er nýliði hjá Pírötum. Leggur fram hugymdnir um að
setja upp upplýsingar á veggi hjá Pírötum varðandi þingmenn og
málefni. Hafa einn vegg með upplýsingum um þingmenn og annan til
dæmis með blaðaúrklippum. Einn veggur gæti verið hugmyndir Pírata.
Einn veggur sem væri staðreyndir eða kannanir. Þetta væri sniðugt í
kosningaskrifstofur
Framkvæmdaráð tekur vel í þessa hugmynd. Til í að gera þetta hér á
Tortuga, getum alveg gert þetta hér og svo vel gert þetta líka í
kosningamiðstöð.
Höskuldur talar um að þetta gæti líka verið listafólk (innan
flokksins) sem gæti tekið þetta að sér.
Höskuldur fer af fundi 20:35
==Umræða um kosningakerfi Pírata==
Á stefnumálafundi Pírata kom fram tillaga og greinargerð (ábending)
um kosningakerfi Pírata frá félagsmanni. Beiðnin laut að því að
traust yrði til kosningakerfisins.
Tillagan tiltók meðal annars að kosningakerfi Pírata yrði yfir allan
vafa hafinn. Umsjónarkerfi yrði óháð og eingöngu hlutlaus
vefhýsingarkerfi yrði notað. Niðurstöður úr kosningum verði sendar á

félagsmenn og birtar opinberlega. Verklag á að vera gagnsætt. Allir
eigi að vita að kosningakerfi eigi að vera traust og yfir allan vafa
hafinn.
Tilteknir félagsmenn hafa aðgang að kerfinu og því komu upp
spurningar á stefnumálafundinum um hvernig því væri háttað og hvort
að öryggi væri tryggt.
Björn Leví, Björn Þór og Herbert eru hér mættir til þess að ræða
þessi mál, þar sem þeir hafa aðgang að kerfinu.
Hér höfum við tekið málið formlega fyrir. Sem sagt er hægt að
tryggja öryggi varðandi upplýsingar í kosningakerfinu. Þurfum við að
gera einhverjar breytingar eða getum við tryggt öryggi með öðrum
hætti. Einnig þurfum við að ákveða hvort að nota eigi kerfið í
komandi prófkjörskosningum.
Björn Þór: þetta er hýst hjá 1984 sem er vottaður hýsingaraðili.
Mörður Ingólfsson er eigandi 1984 sem er hýsingaraðili
kosningakerfis Pírata. 1984 er vottaður hýsingaraðili. Samkvæmt
lögum verður það að vera félagsmaður sem hefur þennan aðgang, til
dæmis að félagatalinu til þess að geta verið með aðgang að
kosningakerfinu. Við getum í rauninni ekki sett það til óháðs aðila.
Það hafa komið fram hugmyndir um leiðir fyrir félaga til þess að
auðkenna atkvæðið sitt, sem sagt "validata" atkvæðið sitt, sem sagt
að félagar gætu séð hvort að atkvæði þeirra hefði verið talið rétt.
Þessar hugmyndir voru slegnar út af borðinu þannig að þriðji aðili
gæti ekki nýtt sér þetta, til dæmis ef þú værir að selja atkvæðið
þitt eða annað. En það væri hægt að prenta út lista með dulkóðuðum
strikum. Getum endurskoðað þessa hugmynd ef við teljum þetta
mikilvægara en kosningaleynd. Einnig var talað um breytingar á
kerfinu þannig að fólk gæti séð hvernig það hefði kosið í fyrri
málum
Bókað í fundargerð: Helgi Hrafn hefur ekki verið með aðgang að
kosningakerfinu síðan í ágúst 2015. Hann hefur ekki haft aðgang að
vefhýsingarkerfi síðan 28. janúar 2016. Samkvæmt emaili sem Helgi
Hrafn sendi framkvæmdaráði 10. mars 2016.
Erna bætir við: Færa okkur frá því að kalla þetta kosningakerfi
heldur nota þetta frekar sem atkvæðagreiðslukerfi um mál. Einnig
hvort að breyta eigi kosningu á aðalfundi og prófkjöri, og að
kosningakerfið verði einungis notað til þess að kjósa um mál.
Herbert: Strangt til tekið er það gegn lögum Pírata að nota
kosningakerfið til þess að kjósa í framkvæmdaráð. Ekki spurning um
að ákveða annan hátt, það verður að fá annan hátt. Varðandi
prófkjör, þá var kerfið hannað fyrir prófkjörin en það má líka skoða
aðra möguleika.
Björn Leví: það var beðið um leyfi aðalfundar að nota kosningakerfið
til að kjósa í framkvæmdaráð. Bendir á að samkvæmt lögum eiga
félagar að fara með trúnaðarupplýsingar, þeir sem gera það gera það
í trúnaði við framkvæmdaráð og félagsmenn. Það að vera með aðgang að

vefhýsingarkerfi þá geturðu komið í veg fyrir að það sé loggað niður
það sem þú gerir. Aldrei hægt að komast hjá því að vefhýsingaraðili
hafi þennan aðgang að vefhýsingarmál.
Sunna: Getum við fengið skrifað á skiljanlegu máli hvernig þessi
kerfi eru uppbyggt. Í kjölfarið tekið ákvörðun hvort við viljum
breyta þessu og fáum aðstoð félagsmanna við að ákveða. Best að geta
verið með prófkjör og kosningar í ráð innan Pírata í gegnum tölvu.
Er einhver til í að taka þetta að sér.
Björn Þór: Jú það er vel hægt að senda póst throun@piratar.is og sá
hópur getur komið fram með tillögur.
Erna: það eru aðilar sem eru adminar sem munu að öllum líkindum taka
þátt í prófkjöri. Ef við getum sýnt fram á að kerfið sé hlutlaust og
öruggt þá er það besta leiðin. Annað hvort að leysa sé adminana að
eða gera kerfið þannig að þeir aðilar hafi ekki aðgang að
kosningunum.
Svo annað, ef einhver tapar aðgangsorðinu sínu þá er ekki hægt að
leysa það.
Björn Leví: erum með hugmyndir um hvernig við myndum gera þetta yfir
prófkjörin. Þá yrði þetta þannig að það gæti enginn haft aðgang að
kerfinu og svo er hann scriptaður að hann opnar sjálfan sig eftir
prófkjörið.
Tillaga frá Sunnu: Ég legg til að við höldum upplýsingafund um
kosningakerfið okkar í næsta mánuði. Fundurinn samþykkir það.
Björn Þór: Þetta fyrirkomulag (á adminum) var tekið meðvitað af
fyrra framkvæmdaráði. Þeir sem hafa aðgang að kerfinu í dag hafa
gert það í trausti frá trúnaðarráði, ekki bara þeir sem tóku það að
sér vegna þess að þeir þróuðu kerfið. Þetta var allt upp á borðinu.
Björn Leví: hópurinn þarf endurnýjað umboð í rauninni. Þegar ákveðið
var að þetta var hjá 1984 var eigandi ekki yfirlýstur Pírati. En það
er kannski betra að þetta sé Pírati, því að þetta eru
trúnaðarupplýsingar.
Olga: langar að taka saman það sem fram kemur hér í fundargerð saman
í einhvers konar yfirlýsingu um að við höfum tekið málið fyrir á
formlegum fundi. Einnig þó að við treystum ykkur alveg, þá verðum
við samt að geta svarað fyrir þetta út á við til okkar fjöldamörgu
nýju félaga. Einnig hef ég heyrt að þetta script sé eitthvað dubios.
Björn Leví (andsvar): Vélin er sett upp þannig að það er bara hægt
að setja upp kerfið frá ákveðnum stöðum.
Sunna (andsvar): Spurning um að fá eftirlitsaðila með adminunum til
þess að fólk geti treyst þessu.
Unnar (andsvar): Þetta er í rauninni endalaus eltingaleikur við að
gera þetta öruggt, því það koma alltaf nýjar og nýjar leiðir til
þess að rugla í kerfinu.

Erna: Snýst ekki um okkar persónulega traust gagnvart adminum.
Heldur að við erum komin með mikið fylgi og þurfum að tryggja að
fólk treysti kosningakerfinu okkar og að uppfylla væntingar og
staðla.
Tillaga frá Ernu: Að þróunarteymið hittist og komi með tillögur að
lausnum sem leysa þessi vandamál sem eru til staðar. Í framhaldinu
að við hefðum á heimasíðunni okkar nokkurs konar yfirlit og sögu
kosningakerfisins. Við þurfum líka að geta útskýrt fyrir fólki að
100% öryggi er aldrei hægt að fá fram. Með því að vera gagnsæ og
heiðarleg þá erum við allavega búin að gera það og fólk verður að
taka ákvörðun sjálft í framhaldinu hvort það vilji vinna með þessum
kerfum. Ef þessar upplýsingar eru ekki nóg og ekki traust fyrir
hendi.
Stuttorðað: Framkvæmdaráð stofnar starfshóp sem skilar tillögum og
einhverjum texta sem hægt er að setja á heimasíðuna með útskýringum
fyrir fundinn sem Sunna talar um. Fyrsta lagi tillögur um úrbótur og
í öðru lagi útskýring á kosningakerfinu sem hægt er að vísa í. Björn
Þór, Björn Leví og Herbert Snorrason eru í fyrirsvari fyrir þennan
hóp og þeir skila tillögum innan tveggja vikna. Kynna á fundi 17.
mars hvað liggur fyrir og 24. mars hvað ákveðið hefur verið.
Tillaga (loka): Framkvæmdaráð skiptar starfshóp sem hefur það
hluverk að taka saman og setja upp sögu kosningakerfisins okkar og
tillögum að úrbótum að því. Skýrsla kynnt 17. mars og starfshópur
tilbúinn með tillögur að úrbótum 24. mars. Björn Leví, Björn Þór og
Herbert skipa vinnunhópinn og þeir munu hafa samband við þróunarhóp
Pírata til þess að vinna í þessu.
Kosið um þessa tillögu: Samþykkt af öllum á fundinum. Herbert sat
hjá.
Björn Leví: Það er nú þegar komin svona lýsing á kosningakerfinu, en
hún er kannski svolítið týnd.
Björn Þór: Vill benda á eitt. Það hefur verið reynt að fá
verkefnastjóra til að yfirfara kosningakerfið.
Sunna: Þið fengið umboð hjá tveimur framkvæmdaráðum til að fara með
umsjón með kerfinu. Þetta bendir á svolítið sem við þurfum að hafa í
huga varðandi næsta framkvæmdaráði. Að við verðum með einhvern handoff pakka til næsta framkvæmdaráðs. Með hýsingaraðila, þú (Björn
Leví) varst að benda á að það væri kannski betra að það væri einhver
innan Pírata sem væri með aðgang að kerfinu. Hins vegar geta þeir
sem hafa aðgang að kerfinu haft áhrif á kosningar.
Björn Leví: Já, en út af því að þetta er vottaður vefhýsingaraðili
þá er það tryggt að hann megi ekki hafa aðgang að hýstum vefsíðum
Sunna: Getum við kannski borgað einhverjum fyrir að sjá um þetta,
sem getur séð um þetta.

Erna: Má setja spurningarmerki við það að Pírati eigi fyrirtæki sem
hýsi kosningakerfið. En ég geri ráð fyrir að kerfið þeirra sé mjög
professional þar sem það er ISO vottað.
Herbert: þó að við kaupum hýsingu frá einhverju vefhýsingarkerfi þá
hefur það ekki aðgang að kosningakerfinu okkar. Mjög erfitt að
svindla á kosningakerfinu
Björn Þór: Ég hef lengi talað fyrir því að ráða forritara og er með
hugmynd hvernig væri hægt að fjármagna það
Kári: könnun í Eistalandi þar sem fólk treysti miklu frekar
tölvukosningum en pappírskosningum, í rauninni auðveldara að eiga
við póstkosningar heldur en rafrænar kosningar. Einnig heyrði ég um
daginn hugmynd um að kerfið ætti að vera tvískipt. Sem sagt hafa
einn aðgang sem heldur utan um notendur og annað kerfi sem er þannig
að hver getur ekki séð hvað hver er að kjósa um.
Björn Leví: Einhvers staðar þarf atkvæðið að koma frá. Það þarf
alltaf að vera einhver kerfisstjóri.
Fundarhlé kl. 21:31
Fundur hefst aftur kl. 21:44
Fundstjóri áréttar að andsvör eiga að vera stutt og um það sem
manneskjan er að tala fjallar.
==Hugmynd um ráningu forritara==
Björn Þór: Varðandi hugmynd að greiða fyrir forritara með öðrum
hætti en úr vösum Pírata. Þá er þetta opinn hugbúnaður og frjáls og
úr því við erum að nota kóðann í okkar hag, þá getum við stofnað
félag sem sér um að þróa þennan kóða sem open source og með því að
gera þetta þyrfti þetta ekki að flokkast undir stjórnmálastarf
heldur þróun á open source hugbúnaði. Þessi hugmynd er til staðar og
það er hægt að framkvæma hana
Andsvar frá Herbert: eitthvað sem er til þess gert að komast fram
hjá lögum, þá gæti það komið inn á borð framkvæmdarráðs og grunur um
að það gæti eitthvað misjafnt verið í gangi. En annars er ég
hlynntur þessari hugmynd.
Andsvar frá Sunnu: Hvað fæli það nákvæmlega í sér að þetta væri open
source upp á aðgengi annarra að þessu og er einhver að fara að
greiða einhverjum öðrum fyrir að vinna í þessu.
Björn Þór: Yrði stofnað félag í kringum þetta með sína eigin stjórn
og það þyrfti bara að skrifa lög fyrir það félag sem ynni að því að
þróa þennan hugbúnað. Markmið félagsins væri þá að þróa hugbúnað til
notkunar í félagastarfi. Þessi búnaður væri því nothæfur öllum,
aðrir stjórnmálaflokkar gætu þessa vegna notað þennan hugbúnað. En
við myndum alltaf hafa einhvern hjá okkur sem sér um að innleiða
þennan kóða hjá okkur.

Sunnar: Mér finnst þetta góð hugmynd, og ég tek undir með Herberti
að þetta er kannski eitthvað sem þið mynduð gera. Ef þetat myndi
virka gætum við kannski losnað við að ráða forritara
Björn Þór: Til þess að koma þessu af stað væri kannski hægt að ráða
einn forritara hjá Pírötum sem sér um að koma þessu af stað.
Kári: Væri sniðugt að sækja um aðild að þessu félagi og efla það og
því væri hægt að greiða félagsgjöld í það félag.
Herbert: Ég renndi yfir þessi atriði fyrir tæpu ári síðar og
sjálfseignarstofnun er heppilegasta fyrirkomulagið fyrir þetta. Ef
það ætti að skoða þetta fyrir alvöru væri sniðugt að hafa samband
við íbúa SES (þeir sem eru að þróa betri Reykjavík) því að þau eru
nú þegar að vinna í þessum verkefnum. Væri möguleiki að vinna með
þeim hvað þetta varðar.
Sunna: Þeir sem hafa áhuga á að pæla í þessu pæla í þessu og koma
með konkret tillögu um þetta. Þetta er Píratahugsjón, að búa til
hluti sem hægt er að deila með öðrum, verkefni sem væri fleirum en
okkur til góða og það er ekkert athugavert við það. Þegar að því
kemur að þetta er orðin fullmótuð hugmynd sem hægt er að vinna með
að það sé hægt að ræða að ráða einhvern í stöðugildi hér hjá
Pírötum.
Björn Þór: ég skal reyna að finna einhvern sem hefur áhuga á að gera
þetta.
Kári: Eigandaábyrgð skiptir mig miklu máli þannig að það verði ekki
offun og mikilvægt að við sem Píratar skorist ekki undan þannig
ábyrgð og sýnum aðhald með því að vera félagar sem stjórnmálaafl í
þessum félagasamtökum.
==Trúnaðarráðsmálið==
Olga: tvær hugmyndir: fyrsta - auðveldust : upphaflega stóð til að
Bjartur yrði hluti af trúnaðarráði, hann hlaut jafn margar
tilnefningar og Sprörri - hann afþakkaði stöðuna í þágu Spörra Herbert: Bjartur mögulega kominn með opinbera stöðu annars staðar.
Erna: Finnst góð hugmynd að Bjartur taki þetta en það þyrfti að
rökstyðja það vel.
Tillaga: Olga tekur að sér að tala við Bjart Thorlacius u mað hvort
að hann sjái sér fært að taka sæti í trúnaðarrái Pírata (í stað
Finns Þórhildar- og Gunnþórssonar sem sagði af sér stöðunni) þar sem
hann átti upphaflega að vera í trúnaðarraði en sagði af sér stöðunni
til Þrösts Jónssonar (þar sem þeir voru með jafnmikið vægi eftir
tilnefningar var því ekkert til fyrirstöðu). Framkvæmdaráði þykir
því eðlilegast að Bjartur taki stöðuna ef hann vill og getur, og það
myndi þarfnast samþykktar á félagsfundi. Ef það gengur ekki þá myndi
Olga sjá um að fara í sama ferli og síðastliðið haust og biðja um

tilnefningar fyrir nýjan meðlim trúnaðarráðs.
Fundurinn samþykkir án mótmæla.
==Aðildarfélag Pírata á Seltjarnarnes==
Tillaga: Framkvæmdaráð samþykkir Pírata á Seltjarnarnesi sem
aðildarfélag landsfélags Pírata
Tillagan samþykkt einhljóða
==Aðildarfélag Pírata á Suðvesturkjördæmi==
Þeir eru búnir að senda okkur lögin sín. Stóra atriðið sem við sjáum
að því er að samkvæmt lögum Pírata þá mega starfssvæði ekki skarast.
Tilkall þessa félags skarast á við önnur félög sem eru til staðar.
Herbert og Sunna hafa farið yfir lögin og eru með athugasemdir. Þau
ætla að taka það saman og senda á Olgu sem kemur því á framfæri við
Suðvesturkjördæmi.
==Fundi slitið==
22:18

