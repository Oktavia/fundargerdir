Aðalfundur Pírata í Reykjanesbæ, 9.4.2016
Fundurinn hófst kl. 16 og farið var eftir boðaðri dagskrá.
1. Kosning fundarstjóra og fundarritara
Karvel Árnason var kosinn fundarstjóri og Albert Sigurðsson kosinn fundarritari.
2. Skýrsla stjórnar lögð fram
Albert las skýrslu fráfarandi stjórnar PíRNB. Skýrsla stjórnar var samþykkt af
fundargestum. Þórólfur bætti við nokkrum orðum um þátttöku pírata í
upplýsingafundum um kísilver og um íbúakosningu 2015.
3. Reikningar lagðir fram til samþykktar
Trausti lagði fram endurskoðaða reikninga. Endurskoðaðir reikningar voru
samþykktir af fundargestum.
4. Lagabreytingar
Lagabreytingatillögur voru kynntar og á fundinum komu fram frekari tillögur að
lagabreytingum.
Fundurinn samþykkti eftirfarandi lagabreytingar:
1.1 Heiti félagsins er Píratar á Suðurnesjum (inniheldur sveitarfélögin Garður,
Grindavíkurbær, Reykjanesbær, Sandgerðisbær og Vogar). Aðsetur þess og
varnarþing er í Reykjanesbæ.
2.1 Félagið er aðildarfélag Pírata. Starfsvæði þess eru Suðurnes.
2.2 Félagið setur sér stefnu í opnu ferli og vinnur að framgangi hennar með öllum þeim
aðferðum sem því standa til boða. Félaginu er heimilt að stuðla að og taka þátt í
framboði til sveitarstjórnakosninga innan starfsvæðis síns og alþingiskosninga í
Suðurkjördæmi í samstarfi við önnur aðildarfélög í kjördæminu.
3.1 Aðild að félaginu er opin öllum þeim sem uppfylla kröfur um skráningu í Pírata og
eiga lögheimili innan starfssvæðis eða hefur fasta búsetu á Suðurnesjum við skráningu í
félagið.
4.1 Stjórn félagsins annast almenna stjórn og rekstur þess. Hún, ásamt félagsfundum skv.
7. kafla, fer með málefni félagsins milli aðalfunda. Firmaritun er í höndum meirihluta
stjórnar.
4.3 Stjórn félagsins skal kosin á aðalfundi auk fimm varamanna til stjórnar. Kosning skal
fara fram með STV (single transferable vote) forgangskosningu. Stjórnin skiptir með sér
verkum.
4.7 Séu færri en þrír stjórnarmeðlimir með kjörgengi skal boða til aukaaðalfundar eins
fljótt og mögulegt er og kjósa í stjórn að nýju. Séu aðalfundargestir ekki kjörgengir má

kjósa þá í stjórn með fyrirvara um að þeir skrái sig í félagið á aðalfundinum og hefja
formleg stjórnarstörf eftir mánuð.
8.1 Löglegur félagsfundur samkvæmt 7. kafla eða aðalfundur má ákveða að félagið bjóði
fram lista til sveitarstjórnarkosninga og þingkosninga á starfssvæðinu.
Að lokum var nafni á lögum félagsins breytt í Lög Pírata á Suðurnesjum.

Í umræðum vöruðu tveir fundarmenn við þessum lagabreytingum, m.a. þar sem
fólk í Grindavík hafi hugsað sér að stofna aðildarfélag og aðildarfélag fyrir
Suðurnes gæti truflað slíkt. Aðrar og fleiri raddir komu fram þess efnis að eina vitið
væri að útfæra félagið og efla þannig störf pírata á þessu landsvæði og að starfa
saman í liði sem heild.
Ný heildarlög félagsins má sjá á eftirfarndi slóð; https://db.tt/Qk6QvREy
5. Kosning stjórnar
Eftirfarandi 10 aðilar buðu sig fram og voru samþykktir með tilbrigðum, þar sem
ekki fleiri buðu sig fram:
 Albert Svan Sigurðsson
 Bjarni Bergmann, sem varamaður
 Elfar Tjörfi Steinason, sem varamaður
 Friðrik Guðmundsson
 Guðmundur Auðun Gunnarsson
 Guðmundur Lúðvíksson
 Jón Magnússon, sem varamaður
 Ólafur Ragnar Sigurðsson
 Trausti Björgvinsson
 Þórólfur Dagsson
Stjórnin skiptir með sér verkum í samræmi við lög félagsins, þar af verða tveir af
ofangreindum sem ekki óskuðu sérstaklega eftir varamennsku verða varamenn.
6. Kosning í önnur embætti samkvæmt lögum þessum.
Ásgeir Gunnarsson var samþykktur sem endurskoðandi reikninga félagsins.
7. Önnur mál
Albert sagði frá því að öll aðildafélög Pírata hafi fundað saman og samhæft störf
sín þannig að mögulegt verður að bjóða fram til Alþingis í öllum kjördæmum,
jafnvel með stuttum fyrirvara. Aðgerðaáætlun er tilbúinn til að boða til prófkjörs
strax þingslit verða.

Lögð voru fyrir fundinn drög að Siðareglum Pírata í Suðurkjördæmi og
Heiðursmannasamkomulagi Pírata í Suðurkjördæmi
(http://pad.piratar.is/p/sidareglur-sudur). Aðalfundurinn samþykkti að fela stjórn
félagsins að ganga frá þessum textum og koma þeim í vefkosningakerfið hið fyrsta.
Einn fundargestur spurði fjáröflun og hvort félagsgjöld færu til aðildafélags eða
Pírata almennt. Svarað var að öll félagsgjöld fara til móðurfélagsins. Píratar á
Suðurnesjum geta þó safnað öðrum framlögum á reikning félagsins. Það þarf að
tilkynna fjármál félagsins til móðurfélagsins a.m.k. árlega.
Einn fundargestur nefndi skoða þurfi hvort einhver í stjórninni sé á sakaskrá sem
er eitthvað sem andstæðingar geta grafið upp og notað gegn okkur.
Nokkrir píratar sem hyggjast bjóða sig fram á lista Pírata í Suðurkjördæmi fyrir
næstu alþingiskosningar kynntu sig, þeir voru: Jack Hrafnkell Daníelsson, Þórólfur
Júlían Dagsson, Ásgeir Gunnarsson, Albert Svan Sigurðsson, Jón Magnússon, Einar
Már Atlason og Bjarni Bergmann.
Fjórir einstaklingar skráðu sig í Pírata á Suðurnesjum á aðalfundinum.
Fundi var slitið um kl. 19:00

