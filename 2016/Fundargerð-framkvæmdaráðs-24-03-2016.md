Fundur framkvæmdaráðs 24. mars 2016 kl. 20, Tortuga Fiskislóð 31
==Dagskrá fundar==
*Bókun um að Bergþór skuli titla "Knúsara framkvæmdaráðs" (Sunna.
Olga stuðningskona)
*Tillaga að fundarsköpum (frá Sunnu)
*Skilgreining á verksviði innanhúsnefndar (Hr. Lövdal mætir)
*Næstu skref í starfsmannaráðningu / nýr aðili í starfsmannahóp
(fyrirspurn frá Olgu)
*Adminréttindi fyrir aðildarfélög á piratar.is (frá Bergþóri)
*Ályktun frá Sunnu um verkferlanefnd (Sunna)
*Aðgangur aðildarfélaga að félagatali (frá Olgu)
*Önnur mál
==Mættir==
*Bergþór Heimir Þórðarson (með sæti aðalmanns)
*Jónas Ingólfur Lövdal (gestur)
*Þórhildur Sunna Ævarsdóttir (aðalmaður)
*Olga Margrét Cilia (aðalmaður)
*Gunnar Ingiberg Guðmundsson (í fjarbúnaði) (aðalmaður)
*Halldóra Sigrún Ásgeirsdóttir (í fjarbúnaði) (aðalmaður)
*Herbert Snorrason (í fjarbúnaði) (með sæti aðalmanns)
*Erna Ýr Öldudóttir (aðalmaður)
Olga setur fundinn formlega og býður sig fram ritara. Engin mótmæli.
Þórhildur Sunna býður sig fram sem fundarstjóra. Engin mótmæli.
==Bókun um að Bergþór skuli titla "Knúsara framkvæmdaráðs" (Sunna.
Olga stuðningskona)
Vil ég leggja fram ályktun þess efnis að Bergþór Heimir Þórðarson,
varamaður, verði gerður að heiðursknúsara framkvæmdaráðs. Ennfremur
legg ég til að opinber titill hans verði þar af leiðandi Hinn
háæruverðugi og heiðraði faðmlagafagmaður framkvæmdaráðs Pírata. Vil
ég leggja þessa tillögu fyrir framkvæmdaráð til samþykktar eða
synjunar, helst við upphaf fundar, svo þetta mikilvæga málefni fái
sem fyrst afgreiðslu.
*Tillaga lögð til kosningar 4 samþykkir
*Aðrir sitja hjá
*Bergþór fær titilinn
==Tillaga að fundarsköpun fyrir framkvæmdaráð(frá Sunnu)==
*Jónas Ingólfur fær titil fundarstjóra á meðan Sunna leggur fram
fundarsköpin
Tillaga að fundarsköpum:
Einföld fundarsköp fyrir framkvæmdaráð Pírata

Ef annað er ekki tekið fram í fundarsköpum þessum nægir einfaldur
meirihluti viðstaddra meðlima framkvæmdaráðs til samþykktar máls.
Fundur hefst á kosningu fundarstjóra og ritara
Hafi fundarstjóri bókun eða ályktun fyrir ráðið og vilji mæla með
henni þarf að velja nýjan fundarstjóra á meðan því stendur.
Fundarstjóri fer eftir dagskrá fundar en getur þó hagrætt henni ef
málefnalegar ástæður eru fyrir hendi.
Mótmæli meðlimur ráðsins endurröðun dagskrárliða getur hann borið
hana undir fundinn til samþykktar eða synjunar.
Afgreiðsla mála:
Þegar mál eru borin fram hjá framkvæmdaráði skal venjan vera að
allir sem þess óska geti tjáð sig um efni þess. Fundarstjóri heldur
mælendaskrá og hver mælandi fær 2 mínútur að jafnaði til þess að tjá
sig hverju sinni. Andsvör eru leyfileg þegar þau varða efni mælenda
beint og gefast fundargestum 30 sekúndur til andsvara að jafnaði.
Dragist umræða um mál óþarflega lengi er fundarstjóra heimilt að
loka mælendaskrá eða stytta þann tíma sem mælendur fá til tjáningar.
Ákvörðun fundarstjóra má bera undir fundinn til samþykktar eða
synjunar mæli þrír fundargestir með því hið minnsta.
Kosning um framgang mála, bókana og ályktana skal að jafnaði fara
fram að lokinni upplýstri umræðu þegar ljóst er að fundargestir eru
sammála um að tímabært sé að kjósa um málið. Heimilt er fundargestum
að leggja fram tillögu þess efnis að kjósa skuli um málið sem fyrir
liggur. Sé tillögunni mótmælt af fundargesti skal kosið um það hvort
kjósa eigi um mál eða halda eigi umræðum um það áfram.
Komi upp mál, ágreiningur eða aðstæður sem fundarsköp þessi ná ekki
yfir og framkvæmdaráð kemst ekki að samkomulagi um hvernig á því
skuli tekið skal stuðst við Robert´s Rules of Order til úrlausnar
þeirra.
Spurning frá Ernu: Hvað með fundarsköp Pírata
Sunna útskýrir: þetta er byggt á framkvæmd framkvæmdaráðs síðustu
fundi. Hugsað til að auðvelda okkur að vinna eins og við höfum unnið
og hafa pínu ramma fyrir það.
Bergþór: ekkert sem kemur í veg fyrir að við séum með fleiri en ein
fundarsköp fyrir Pírata.
Lagt til að það komi fram tillögur til úrbóta og þetta verður lagt
til á næsta fundi.
Erna leggur fram þá tillögu að notast verði við þessi drög á
fundinum

Meirihluti aðalmanna samþykkir og tillagan stenst.
==Skilgreining á verksviði innanhúsnefndar (Hr. Lövdal mætir)
Uppfærð verkefnalýsing frá síðasta fundi: (má líka nálgast hér
http://pad.piratar.is/p/h%C3%BAsnefnd )
Innanhúsnefnd Pírata í Tortuga
Ályktun
Tortuga er í senn samkomu- og fundarstaður fjölda Pírata og þess
vegna mikilvægt að húsnæðið sé ávalt snyrtilegt og í góðu
ásigkomulagi.
Nauðsynlegt þykir að stofna formlegan hóp sem mun hafa það markmið
að gera Tortuga betra fyrir þá sem koma þangað, og viðhalda ástandi
þess sem og útliti.
Hópurinn mun koma að útliti, stíl, hreinlætismálum og hafa eftirlit
með almennum rekstri með umboði frá Framkvæmdaráði.
Útlit rýmisins og stöðlun verkferla verður í sérstökum brennidepli.
Sjá nánari útlistun í reglugerð.
Reglugerð
1.0 Skilgreining
1.1) Nefndin heyrir beint undir Framkvæmdaráð sem formleg stofnun
innan Pírata.
1.2) Hlutverk, markmið og starfssvið skal vera ákvarðað af
Framkvæmdaráði.
1.3) Nefndin er skipuð sjálfboðaliðum úr röðum Pírata.
1.4) Ekki er ætlast til þess að starfsmenn Pírata séu skipaðir í
nefndina.
2.0

Skipan, ábyrgð og umboð

2.1) Framkvæmdaráð kveður á um hvernig skipa skuli í nefndina.
2.2) Framkvæmdaráð ákveður starfstímabil fulltrúar innan
nefndarinar.
2.2.1) Leitast skal við að starfstímabil nefndarfulltrúa sé 1 ár frá
aðalfundi.
2.3) Nefndin er skipuð af mest þremur fulltrúum hverju sinni.
2.3.1) Einn úr þessum hópi er skipaður formaður og ber hann ábyrgð á
hópnum í heild sinni.
2.4) Nefndin hefur heimild til myndunar vinnuhóps samkvæmt lögum
Pírata lið 6.10.
2.5) Fulltrúar nefndarinnar skulu hittast eftir þörfum, en ekki
sjaldnar en 1 sinni í mánuði.
2.6) Leitast skal við að fulltrúar hafi skýrt umboð til að sinna
starfsviði sínu.
2.6.1) Nefndarfulltrúar skulu hafa greiðan aðgang að húsnæði því sem
þeir sinna og þar með handhafar af lyklum.
2.6.2) Nefndin getur falið launuðum starfsmanni Pírata verkefni með

umboði Framkvæmdaráðs.
2.7) Formanni nefndarinnar er heimilt með umboði Framkvæmdaráðs að
vísa á brott fulltrúa við eftirfarandi aðstæður.
2.7.1) Ef hann reynist hamlandi í samvinnu.
2.7.2) Ef hann sinnir ekki þeim skyldum sem hann ber ábyrgð á.
2.7.3) Ef hann hverfur án þess að láta vita eða yfirgefur Pírata.
2.7.4) Ef hann misnotar aðstöðu sína í Tortuga.
3.0 Markmið
3.1) Að gera Tortúga betra fyrir alla Pírata sem sækja Tortuga heim.
3.2) Nefndin mun vera leiðandi afl í átt að fagmannlegu og jákvæðu
innanhúsumhverfi.
3.3) Leitast skal við að hlutverk nefndarinnar tengist rekstri,
skipulagi, viðhaldi, stíl, umgengni og hreinlætismálum.
3.4) Nefndin er hugsuð sem vinnueining sem hefur það hlutverk að
létta undir með framkvæmdaráði og starfsmönnum Pírata.
4.0 Verksvið | Skilgreiningar á verksviði
4.1.0 Hreinlætismál
4.1.1) Yfirumsjón með hreinlætismálum og þeirri þjónustu sem sér um
þrif í Tortúga.
4.1.2) Sjá um að ruslamál og skilagjaldskyld vara sé í sómasamlegu
ferli.
4.1.3) Nefndin sér um að skipuleggja þrifadaga.
4.1.4) Nefndin mun taka að sér átaksþrif ef brýn þörf er til,
leitast skal til að þess þurfi ekki.
4.2.0 Innanhússtíll
4.2.1) Yfirumsjón með hagnýtingu rýmisins.
4.2.2) Skilgreina innanhússtíl og/eða fá fagmann ef fjárhagur
leyfir.
4.2.3) Sjá til þess að heildarútlit og uppröðun sé til sóma og í
anda við hönnunarstaðla.
4.2.4) Yfirumsjón með stöðlun veggrýmis, glerveggja og glugga þegar
upplýsingaspjöld, myndir eða annað veggfast er sett upp.
4.2.5) Eftirlit með húsbúnaði og öðrum tengdum atriðum í Tortuga.
4.2.6) Umsjón með viðhaldi á húsgögnum og húsbúnaði, finna
þjónustuaðila ef þarf.
4.2.7) Yfirumsjón með áætlunum um kaup á húsbúnaði og gerð nýrra
tilboða við endurnýjun á húsbúnaði.
4.3.0 Umgengni
4.3.1) Sjá um að útbúa umgengnisreglur og sjá til þess að þær séu
aðgengilegar.
4.3.3) Útbúa gátlista fyrir ábyrgðarmenn funda, nefndarfulltrúa og
starfsmenn.
4.3.4) Sjá til þess að farið sé yfir gátlista fyrir húsið reglulega,
svo sem eftir fundi og/eða vikulega.
4.4.0 Birgðastaða
4.4.1) Eftirlit með birgðarstöðu.
4.4.2) Umsjón með pöntunum, fylgjast með kaffi, gosi, tuskum, pennum

og þess háttar.
5.0 Fjárráð
5.1) Fjárráð nefndarinnar eru undir framkvæmdaráði komið hverju
sinni.
5.2) Leitast skal til að nefndin hafi fjárhagsramma til að sinna
störfum sínum hverju sinni.
5.3) Nefndin skal hafa fjárheimildir til innkaupa á nauðsynjum svo
sem hreinsiefnum og hreingerningartólum ásamt tengdum vörum.
5.3) Fulltrúar er bera ábyrgð á fjárhagstengdum verkefnum skulu
fylgja umboði Framkvæmdaráðs.
6.0 Breytingar
6.1) Framkvæmdaráð skilgreinir umboð, hlutverk, ábyrgðir, markmið og
verksvið nefndarinnar.
6.2) Framkvæmdaráð skal hafa samráð við skipaða fulltrúa þegar kemur
að breytingum og gefa þeim kost á því að tjá sig um efnið.
6.3) Leitast skal við að almennar breytingar á reglugerð þessari
eigi sér stað áður en ný nefnd tekur til starfa svo sem í aðdraganda
aðalfundar.

Fundarstjórn vísað til upprunalegs fundarstjóra
Jónas beðinn um að taka til máls. Hann lagði fram á síðasta fundi
tillögu um að stofna innanhúsnefnd. Drög að því hvernig nefndin muni
starf
Það helsta sem við veltum fyrir okkur á síðasta fundi var hvort
þetta myndi kosta einhverja peninga.
Jónas segir eðlilegt að nefndin hafi fjárráð yfir einhverjum hlutum.
En ef verið er að tala umboð fyrir stærri hlutum en þeim nauðsynja
hlutum sem þarf, yrði það alltaf rætt og Jónas sá fyrir sér að
framkvæmdaráð myndi ákveða það budget sjálft. Og ef framkvæmdaráð
þarf að láta versla eitthvað fyrir húsið þá gæti framkvæmdaráð beðið
nefndina um kaupa það
Gunnar: er nefndin þá að pæla í að kaupa á budgeti?
Jónas: já, ég sá á mér að nefndin myndi létta á framkvæmdaráði og
líka þegar starfsmenn eru komnir þá ekki endilega að þeir séu ekki
að ger hluti sem félagsmenn geta gert.
Gunnar: hér var hörð gagnrýni á húsmuni hússins.
Jónas: eina gagnrýnin sem hægt er að setja er að það er mikið
discord hérna inni og húsgögnin eru skítug. Ég persónulega er ekki
aðdáandi eins sófans hérna inni. Ég átta mig á því að flokkurinn á
ekki peninga til að stíísera og kaupa inn.

Gunnar: Það var í rauninni bara þetta, brilliant ef fólk vill sinna
þessu og létta áhyggjum af okkur. Mælist til þess að það sé gengið
til kosninga
Bergþór: Ég er hlynntur því að þessi nefnd sé til en þessi reglugerð
verði yfirfarin og samþykkt áður en formið verður samþykkt.
Tillaga: Sunna leggur fram að skipuð verði innanhúsnefnd. En að
reglugerð sem stofnandi hennar lagði fram verði færð á dagskrá næsta
fundar til samþykktar, breytingar eða synjunar.
Allir fundargestir samþykkir
Jónas þakkar fyrir
Fundarhlé kl. 20:57
Fundur hefst aftur kl. 21:08
==Næstu skref í starfsmannaráðningu / nýr aðili í starfsmannahóp
(fyrirspurn frá Olgu)==
Friðfinnur hefur sagt sig úr starfsmannahóp og því þarf að skipa
nýjan aðila í hópinn
Erna tekur til máls. Starfsmannahópurinn hittist síðasta mánudag og
Erna vill lesa upp úr fundargerð frá þeim fundi: Mættir voru Erna,
Friðfinnur og Unnar Örn. Uppkast af vinnuferlum um val á starfsmanni
var rætt og það sett upp í pad. Stungið upp á að búa til docs skjal
til að koma upp verkferlum. Stungið upp á hæfisreglum til þess að
fara eftir. Stungið upp á að skipaður verði varamaður sem kemur inn
ef hæfi einhvers í nefndinni má draga í vafa. Getur náttúrulega
gerst því að Ísland er svo lítið að tengsl geta verið til staðar.
Vildum leggja fyrir framkvæmdaráði að velja varamann í þennan heim.
Lagt til að hópurinn kynni sér launamál. Friðfinnur ætlaði að hugsa
hvort hann hefði tíma til að sinna starfinu. Hann ákvað að segja af
sér fyrir fundinn fyrir framkvæmdaráð.
Drög að vinnuferlum við ráðningarferli:
*Faglegt hlutlaust val á starfsmanni fyrir starfið
*Þarf að ákveða ráðningarferlið áður en umsóknir eru teknar til
skoðunar
*Þarf að taka til greina launakjör, ráðningarkjör og ráðningartími,
uppkast af ráðningarsamning
*Reglur við val á umsóknum
*Reglur um hæfi meðlima vinnuhóps
*Svarbréf tli þeirra sem komast ekki í viðtal
*Rökstuðningur um ákvarðanir
*Fimm hæfustu aðilar lagðir fyrir framkvæmdaráð
*Boða þá sem hljóta kosningu
*Lausráðning þar til annað verður ákveðið, félagsfundur sem ákveður
fastráðningu
*Bréf eða hringin til þeirra sem komast ekki í viðtal

*Boðanir í viðtöl
*Úrvinnsla
*Tillaga um fastráðningu lögð fyrir félagafund
*Meðferð á trúnaðargögnum
Opið fyrir mælendaskrá
Herbert: Varðandi að skipa nýjan aðila í ráðið þá var Gunnar fjórði
maður samkvæmt upphaflegri ákvörðun
Gunnar: Mér heyrðist Erna segja að lausráðning yrði ekki sett fyrir
félagsfund.
Umræðu um starfsemi vinnuhópsins sem á að sjá um ráðninguna
Kosið milli Gunnar og Sunnu sem nýjan meðlim í vinnuhóp um ráðningu
starfsmanns
Tillaga: Sunna býður sig fram sem aðalmann í nefndina. 2 kjósa með
því
Tillaga: Gunnar lagður fram sem aðalmaður í nefndina. 2 kjósa með
því
Tillaga: Að Sunna og Gunnar komi bæði inn í nefndina.
Samþykkt án mótmæla
==Adminréttindi fyrir aðildarfélög á piratar.is (frá Bergþóri)==
Það eru komin nokkur ný aðildarfélög. Augljóst að það þarf að
uppfæra heimasíðuna.
Bergþór leggur það til að ábyrgðarmaður frá hverju félagi fái aðgang
að piratar.is og uppfæri sjálf upplýsingar.
Tengt þessu skoðaði Bergþór fjölda aðila sem hafa aðgang að síðunni.
25 aðilar í dag. Megnið af þeim hóp er ekki þörf á að hafa admin
aðgang.
Einnig er ekki skynsamt að fjölga admin réttindum og eftir því sem
ég best séð er editor aðgangur nóg fyrir fólk í aðildarfélögum.
Óþarfi að svo margir séu með admin aðgang, þra sem auðveldlega er
hægt að rústa síðunni með admin réttindum
Tillaga: Að Bergþór fái heimild til þess að láta ábyrgðarmenn
aðildarfélaga fái editor aðgang að piratar.is til að þau geti
uppfært upplýsingar um sín aðildarfélög sjálf
(bókað: rætt síðar um hvernig þessu verði háttað á nýju síðunni
okkar)
Herbert: leggur til að ritarar aðildarfélaganna fái þennan aðgang.
Tillagan: Ritarar aðildarfélaga fái editor réttindi á piratar.is til

að uppfæra upplýsinar um aðildarfélögin.
Samþykkt án mótmæla
==Ályktun frá Sunnu um verkferlanefnd (Sunna)==
Lagt er til að framkvæmdaráð skipi starfshóp úr sínum röðum til þess
að fara yfir verkferla, semja verkreglur og siðareglur fyrir
framkvæmdaráð. Hópurinn hefði það verkefni að kynna sér verkferla,
verkreglur og siðareglur sambærilegra eininga, taka saman algengustu
atriði þeirra og koma með drög að slíkum reglum fyrir framkvæmdaráð
til skoðunar. Endanlegt markmið skipunar starfshópsins er að
framkvæmdaráð geti samþykkt slíkar reglur og notast vð þær við störf
sín. Eins væri æskilegt ef næstu framkvæmdaráð myndu endurnýja
samþykki sitt á reglunum með mögulegum breytingum. Lagt er til að
hópurinn skili skýrslu um árangur vinnu sinnar til framkvæmdaráðs
þann 21. apríl 2016 og að reglurnar verði tilbúnar til samþykktar
eða synjunar eigi síðar en 21. maí 2016.
Bergþór, Herbert, Olga, Sunna og Erna bjóða sig fram í nefndina (ef
fleiri meðlimir vilja vera með þá er þeim það velkomið)
Lagt til að Sunna verði ábyrgðarmaður
Samþykkt án mótmæla
==Aðgangur aðildarfélaga að félagatali (frá Olgu)==
Píratar á Norðausturlandi þurfa aðgang að félagatali
Það er komið eyðublað sem þarf að fylla út til þess að fá þessar
upplýsingar.
Eftir að það hefur verið fyllt út þá er hægt að pikka út hverjir eru
í Pírötum á Norðausturlandi.
==Önnur mál==
Jónas vill fá staðfestingu frá framkvæmdaráði um að
fjölmiðlahópurinn sé virkur starfshópur. Hann þarf að leggja fram
reglugerð
Einnig leggur Herbert fram þá tillögu að Jónas Lövdal verði fenginn
til að stýra fundum framkvæmdaráðs sem hlutlaus aðili. Aðilar
framkvæmdaráðs og Jónas taka vel í það en ætla að gefa Jónasi
umhugsunarfrest.
==Fundi slitið==
Fundargerð samþykkt án mótmæla

