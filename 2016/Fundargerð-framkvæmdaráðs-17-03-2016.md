Fundargerð framkvæmdaráðs 17. mars 2016, Fiskislóð 31 101 Reykjavík,
kl. 20.
==Dagskrá==
Fyrirspurn frá Suðvesturkjördæmi
Ýmsar bókanir frá ritara
Unnar fái admin aðgang að tölvupóstkerfi til að stofna notendur og
svo framleiðis.
Afskráningar og utanumhald félagatals
Mál frá Bjarti
Önnur mál
==Mættir==
*Herbert Snorrason (í fjarbúnaði)
*Halldóra Sigrún Ásgeirsdóttir (í fjarbúnaði)
*Sigmundur Þórir Jónsson (í fjarbúnaði)
*Björn Þór Jóhannesson
*Unnar Örn Ólafsson
*Sara Oskarsson
*Olga Margrét Cilia
*Erna Ýr Öldudóttir
*Bergþór Heimir Þórðarson
*Friðfinnur Finnbjörnsson
*Bjartur Thorlacius (gestur)
*Eysteinn Jónsson (gestur)
*Kári Valur Sigurðsson (gestur)
*Olga Margrét Cilia býður sig fram með fundarstjóra. Engin mótmæli
*Olga leggur til að Bergþór Heimir verði fundarstjóri. Engin mótmæli
==Fyrirspurn frá Suðvesturkjördæmi==
Stofnað var aðildarfélag í Suðvesturkjördæmi og spurningar vöknuðu
um grein 3.3. í lögunum sem hljóðar svo: 3.3. Félagsmenn
aðildarfélaga skulu sjálfkrafa vera félagsmenn PíSuv.
Félagi þarf að vera bæði félagi í aðildarfélagi og landsfélagi
Pírata.
Björn Þór bendir á að það er hægt að kjósa um það í hverju
undirfélagi fyrir sig að aðildarfélag verði sjálfkrafa meðlimur í
PíSuv
Þyrfti að gera breytingar á lögum aðilda félaga: Að þau verði
sjálfkraf aðili að PíSuv, að lög aðildarfélaganna taka fram að þau
séu hluti af PíSuv. Einnig væri heppilegra ef ákvarðanataka yrði
skýrara nú er verkaskiptin milli PíSuv og félagadeilaanna óskýr.
Aðildarfélögin vita ekki hvernig ákvörðunin ætti að fara fram með að
skipa meðlilimi PíSuv.
Bjartur segir að það væri mjög sniðugt að hafa einfalda leið til að

taka ákvarðanir.
Bjartur og Herbert ættu að ræða sín á milli hvernig það er best að
haga þessu.
Eysteinn tekur til máls: formenn félaga sem eru orðnir formlega
aðilar að PíSuv eru mættir á staðinn. Honum finnst liggja á því að
fá aðildarfélag PíSuv samþykkta. Það þarf að halda aðalfundi í
félögunum. Eysteinn vill leggja það fyrir framkvæmdaráð að finna út
úr því hvernig er best að fara að þessu. Það eru til félög sem eru
miðuð við eitt sveitarfélög. Það vantar regnhlífarsamtök líkt og
PíSuv. Suðvesturkjördæmi var því stofnað með það í huga. Bjartur kom
með þá hugmynd að gera regnhlífarsamtökin þannig að einstaklingar
gætu gengið í þau líka.
Bjartur segir að ef við finnum enga meinbugi á félagslögunum og
engin ágreiningur um að félögin vilji PíSuV og svo er hægt í
framhaldinu að bæta félagslög PíSuv.
Herbert segir að það er ekkert kjördæmi eftir, það er kjördæmi í
Norðvesturkjördæmi verður eflaust svipað í Norðaustur kjördæmi og
verið að vinna að því í Norðvestur kjördæmi.
Tillaga: Að við samþykkjum Pírata í Suðvesturkjördæmi verði samþykkt
sem aðildarfélag með þeim fyrirvara að félagadeildir þar undir
breyti lögum sínum í samræmi við lög PíSUV til að þetta komist í
gagnið. Herbert vill bæta við að greininni um starfssvæði í
Suðvesturkjördæmi verði breytt, sveitarfélagið verði fellt út og
einungis verði tilgreint kjördæmið (Bjartur segir að þessu var bætt
inn í lögin út af því að það er misskilningur uppi um hvaða svæði
fellur undir Suðvestur og þetta er til þess að fólk silji hvar þetta
land er á svæðinu)
Björn bendir á kostur þess að hafa regnhlífarsamtök er skil á
ársreikningum, gott að sameina félögin í eitt og hafa svo
undirdeildir sem hafa sérkennitölur.
Sara hefur uppi áhyggjur um að þetta fyrirkomulag muni minnka virkni
minni félagsdeilda.
Bergþór segir að það virðist ekki hafa gert á Vesturlandi þar sem
félagadeildir á Borgarnesi og Akranesi virðast vera ágætlega virkur.
Herbert ítrekar að honum finnist ruglandi að hafa upptalningu á því
hvaða sveitarfélög heyra undir aðildarfélagið. Bjartur segir að
þessi upptalning megi alveg vera óformleg í lokin. Herbert er
sammála því.
Spurning um valddreifingu. Ef peningarnir og valdið er á einhverjum
miðstýrðum stað og svo eru það félagadeildir sem hafa engin fjárráð.
Varðandi skil á ársreikningum stingur Erna upp á því að
aðildarfélögin séu með gagnsæi í sínu bókhaldi og fái síðu undir
sínar fjárreiður og geti á svipaðan hátt og framkvæmdaráð birt
fjárhagsáætlun og bankayfirlit mínus persónuupplýsingar og

ársreikninga og að það yrði farið fram á það sérstaklega til að
veita aðahald.
Olga viðrar áhyggjur sínar á því hvernig fjármálum yrði háttað þessu
með þessu móti. Nú hefur það verið þannig að aðildarfélög fá
fjárstuðning frá framkvæmdaráði og hætta á að þetta yrði of flókið.
Tillaga frá Bergþóri: að kalla saman fulltrúa frá félagadeildunum
sem heyra undir PíSuv og fulltrúa frá PíSuv og halda vinnufund til
þess að finna út úr þessu.
Gagntillaga frá Herberti: að taka tillögu Bergþórs strax til umræðu
og ljúka umræðunni.
Hverjir eru samþykkir forgangstillögunni: 4
Mótfallnir: 6
Umræðan heldur áfram
Gunni segir að samstæðureikningur verður ekkert vandamál því að það
þarf að fara yfir 500.000 á aðildarfélag til þess að það fari inn í
samstæðureikning. Yrði mjög dýrt að halda samstæðureikning bara af
því bara þannig að það er spurning að það þurfi ekki
Eysteinn vill leiðrétta þrjú atriði: áhyggjur af því að einstakt
félag gæti yfirtekið samstæðufélagið, samkvæmt félagalögum þá er
hvert sveitarfélag með einn fulltrúa í stjórn PíSuv þannig hefur
hvert félag jafnmikið vægi innan félagsins (óháð íbúafjölda
sveitarfélaga), sveitarfélögin eru burðarliðirnir í
sveitarstjórnarkosningum. Eysteinn vill að kjördæmafélagið skili
núll reikningum. Eysteinn segir að ef það er vandamál að bóka 0
reikninga þá skal ég gera það fyrir ekki neitt.
Bergþór leggur fram tillögu:
Tillaga 1: Að við samþykkjum Pírata í Suðvesturkjördæmi sem
aðildarfélag Pírata, með þeim fyrirvara að aðildarfélög sem heyra
undir Pírata í Suðvesturkjördæmi breyti lögum sínum samþykki
lagabreytingartillögu í samræmi við lög PíSUV til að það verði skýrt
að félagar á starfssvæðinu verði sjálfkrafa meðlimir í Pírötum í
Suðvesturkjördæmi
Breytingartillaga: Að við samþykkjum Pírata í Suðvesturkjördæmi sem
aðildarfélag Pírata, með þeim fyrirvara að lögum aðildarfélaga
Pírata í Suðvesturkjördæmi verði breytt á þann veg að félagsmenn sem
eru félagar í aðildarfélagi verði einnig sjálfkrafa meðlimir í
Pírötum í Suðvesturkjördæmi.
*Samþykkir: 9
*Mótfallnir: 0
*Sitja hjá: 1
Tillaga 2: Að kallaðir verði saman fulltrúar frá aðildarfélögum
PíSuv og fulltrúi frá PíSuv sjálfu ásamt lögfróðum aðilum á opinn
vinnufund til að lagfæra þau lög sem þarf að laga svo félögin geti

starfað.
*Samþykkir: 9
*Mótfallnir: 0
*Sitja hjá: 1
Ábyrgðaraðili fyrir þennan fund: Eysteinn Jónsson
Sara Oskarsson yfirgefur fundinn 21:07
==Ýmsar bókanir frá ritara==
Tillaga: Að Píratar á Norðausturlandi verði samþykktir sem
aðildarfélag Pírata
Samþykkt samhljóða
==Að Unnar fái admin aðgang að Pírata pósthólfinu til að geta séð um
að búa til netföng fyrir Pírata sé þess óskað==
Fundurinn samþykkir án mótmæla
==Skipun nýs aðila í trúnaðarráð==
Þann 29. febrúar 2016 sagði Finnur Gunnþórsson sig úr trúnaðarráði
Pírata sem hann hafði verið skipaður í haustið 2015 af
framkvæmdaráði Pírata. Þar sem lög Pírata kveða ekki á um aðgerðir
fyrir framkvæmdaráð ef upp kemur sú staða að aðili segir sig úr
trúnaðarráði, var ákveðið á fundi framkvæmdaráðs þann 10. mars 2016
að kanna áhuga Bjarts Thorlacius á því að taka stöðu í trúnaðarráði.
Hann stóð jafnfætis Þresti Jónassyni þegar leitað var eftir
tilnefningum á sínum tíma og þótti það því besta lausnin.
Rökstuðningurinn fyrir því er eftirfarandi:
Finnur Gunnþórsson og Elsa Nore hlutu flestar tilnefningar af þeim
sem tilnefndir voru af félagsmönnum til setu í trúnaðarráði. Eftir
að hafa útilokað þá sem gátu ekki sinnt stöðunni vegna þess þeir
gengdu trúnaðarstörfum fyrir Pírata stóð valið á milli Bjarts
Thorlacius og Þrastar Jónssonar. Þar sem Bjartur hafði verið
meðlimur Pírata lengur en Þröstur varð Bjartur fyrir valinu
(samkvæmt fundargerð framkvæmdaráðs frá. 15. október 2015). Bjartur
hins vegar bað um að Þröstur yrði valinn í hans stað, þar sem hann
bar sjálfur traust til hans. Ekkert var talið standa í vegi fyrir
því og var því Þröstur tilnefndur.
Því verður að telja að eðlilegt sé að Bjartur taki sæti í
trúnaðarráði, þar sem hann hafi í raun verið „næstur inn“ og má því
telja að hann hafi með því hlotið ígildisstöðu varamanns. Þar sem
lögin kveða hins vegar ekki á um að skipa eigi varamenn var ekki
hugsað út í það þegar framkvæmdaráð þurfti í fyrsta sinn að sinna
því að skipta í ráðið.
Hér er því beðið um að framkvæmdaráð samþykki formlega að Bjartur

taki sæti í trúnaðarráði í stað Finns Gunnþórssonar. Þetta verður
borið undir félagafund (næsti félagafundur er á sunnudaginn 20.
mars). Að því loknu munu trúnaðarráð skipa: Bjartur Thorlacius, Elsa
Nore og Þröstur Jónasson.
Þessi tillaga lögð fyrir fundinn. Samþykkt af 9 aðilum. Einn á móti
==Tillaga að bókun fyrir framkvæmdaráð til samþykktar==
Lagt er til að framkvæmdaráð skipi starfshóp úr sínum röðum til þess
að fara yfir verkferla, semja verkreglur og siðareglur fyrir
framkvæmdaráð. Hópurinn hefði það verkefni að kynna sér verkferla,
verkreglur og siðareglur sambærilegra eininga, taka saman algengustu
atriði þeirra og koma með drög að slíkum reglum fyrir framkvæmdaráð
til skoðunar. Endanlegt markmið skipunar starfshópsins er að
framkvæmdaráð geti samþykkt slíkar reglur og notast vð þær við störf
sín. Eins væri æskilegt ef næstu framkvæmdaráð myndu endurnýja
samþykki sitt á reglunum með mögulegum breytingum. Lagt er til að
hópurinn skili skýrslu um árangur vinnu sinnar til framkvæmdaráðs
þann 21. apríl 2016 og að reglurnar verði tilbúnar til samþykktar
eða synjunar eigi síðar en 21. maí 2016.
Athugasemd: Að þetta verði lagt fyrir sem fullbúin ályktun á næsta
fundi þar sem tekið verður fram hverjir skipa hópinn.
==Formleg beiðni til Framkvæmdaráðs==
Efni: Stofnun innanhúsnefndar
Höfundur: Jónas Ingólfur Lövdal
Skrifað þann 13.03.2016 til 17.03.2016
Kynning
Þegar ég kom á minn fyrsta fund í Tortúga brá mér smá, en á
þeim tíma ákvað ég að segja ekkert þar sem ég gat ekki vitað af
hverju
húsnæði Pírata bæri keim af flóamarkaði, þar sem ég þekkti
svo sem ekki aðstæður.
Þetta gat allt eins verið tímabundið ástand, hugsaði ég með
sjálfum mér.
Út frá þessu fór ég að verða virkari í starfinu og ekkert
breyttist í innanhúsmálum í Tortúga, þannig ég íhugaði hvað ég gæti
gert til að hjálpa.
Hver sem ástæðan fyrir ástandi innanhúss þá eru þessi mál
ekki til sóma, það eitt er víst.
Hvað mun fólk halda sem kemur í sitt fyrsta skipti og hvaða
afleiðingar, ef einhverjar, hefur þetta út á við?
Flest okkar kunnum að meta snyrtilegt umhverfi.
Ástandið í dag og hvað er hægt að gera
Þetta lítur út eins og kaffistofan í álverinu þar sem ég
var að vinna, og það er ekki beint hrós, þó með virðingu fyrir bæði
álverinu og Pírötum.

En ég sit ekki bara heima og kvarta án þess að vera
tilbúinn til að bæta úr þesssum vanda. Þar sem þetta er mér hitamál
og þar sem ég er formlega að benda á þetta vil ég bjóða
fram krafta mína sé þeirra óskað. Við getum haft þetta svo miklu
betra.
* Ég mæli með að það verði skipuð Innanhúsnefnd
sem tekur á nokkrum atriðum og mögulega léttir á
Framkvæmdaráði í leiðinni.
Nefnd þessi væri skipuð þremur aðilum.
* Ég býð mig fram sem ábyrgðaraðila hennar eða
formann "so to speak" enda eru hreinlæti, skipulag, rekstur
og útlit mér mikil ástríða
og ég hef tíma til að sinna þessu. Ef ráðið ákveður að
velja annan aðila kemur það ekki að sök,
ég vildi bjóða fram aðstoð mína engu að síður.
1.0 Skilgreining á innanhúsnefnd Pírata
Nefndin myndi heyra beint undir Framkvæmdaráð sem formleg
stofnun innan Pírata.
Um er að ræða formlegan hóp Pírata sem sér um Tortúga.
Ég trúi því að innanhúsmál munu batna mikið ef ráðið
ákveður að samþykkja tillögu mína.
1.1 Markmið nefndarinar
Að gera Tortúga betra.
Nefndin mun vera að leiðandi afl í átt að fagmannlegu og
jákvæðu innanhúsumhverfi fyrir alla Pírata sem sækja Tortúga heim.
Útlit og andrúmsloft skipta máli.
1.2 Verksvið: Skilgreiningar
1. Yfirumsjón með hreinlætismálum og þeirri þjónustu sem sér um
þrif í Tortúga.
2. Sjá til þess að stíll og útlit innanhúss sé í lagi og í takti
við fagmannlegan innanhúsanda.
3. Umsjón með uppröðun húsgagna, viðhaldi og öðru sem þeim
tengist, tilboð í ný ef þarf.
4. Sjá til þess að rýmið nýtist á sem bestan hátt.
5. Sjá um að útbúa umgengnisreglur og skilgreina innanhússtíl.
6. Sjá til þess að farið sé yfir gátlista fyrir húsið í hverri
viku, og koma með athugasemdir ef eitthvað þarf að bæta. Úttekt
þessa getur hver sem er gert eftir að nefndin er búin að útbúa
staðlað form.
7. Hittast eftir þörfum til að ræða málin, en ekki sjaldnar en 1
sinni í mánuði.
8. Sjá um að ruslamál og skilagjaldskyld vara séu í lagi en ekki
út um allt.
9. Fylgjast með birgðarstöðu; svo sem á kaffi, gosi, tuskum,

pennum og þess háttar.
10. Nefndin þarf að vinna með Fjölmiðlunarhópi Pírata til að
stilla strengi sína saman varðandi hönnunarstaðal, liti og
heildrænan stíl flokksins.
Það væri eflaus auðvelt að misskilja hlutverk nefndarinnar
sem einhverskonar ræstitæknisveitar Pírata, því er hér
listi til að koma í veg fyrir misskilning.
1. Nefndin er ekki ræstingarþjónusta og myndi ekki koma að
slíkum málum, nema brýn þörf væri til, en þá aðeins til jafns við
aðra notendur hússins.
2. Nefndin mun ekki sjá til þess að einstakir aðilar þrífi
eftir sig eða sína fundi. Við berum öll ábyrgð á okkur og okkar
fundum.
3. Nefndin mun ekki ein og sér bera ábyrgð á
innanhúsfjármálum, það er á könnu Framkvæmdaráðs nema ef ráðið
skyldi fela nefndinni ábyrgð á einstaka verkefni eða verkefnum.
1.3 Samantekt
Innanhússtíll: Hagnýting rýmis, útlit og uppröðun,
húsgögn, myndir og annað sem gæti farið á veggi. Stöðlun veggrýmis,
glerveggja og glugga.
Þrif: Umsjón með skúringaþjónusta, tuskur, tæki, tól og
efni.
Birgðarstaða: Umsjón með birgðarstöðu og pöntunum til
framkvæmdaráðs.
Stöðlun/Umgengni: Semja umgengnisreglur og innanhússtaðal.
2.0 Nefndin
Innanhúsnefnd Pírata/Tortúga: 3 einstaklingar.
Einstaklingar sem best væri að finna í þetta.
Æskilegt að hafa eftirfarandi kosti
1.
2.
3.
4.
5.
6.

Hafa tíma til að sinna þessu hlutverki.
Skipulagðir.
Næmt auga fyrir smáatriðum (Listrænir).
Láta hreinlæti sig varða.
Er ekki sama um útlit rýmis.
Kunna að vinna með liti, hluti í rými.

Þetta eru drög, það væri vel hægt að aðlaga
skilgreiningar betur ef Framkvæmdaráði álítur að þörf sé á viðbótum/
breytingum.
Ég er opin fyrir breytingum á þessu skjali og set þetta
nú alvarið í ykkar hendur.
Virðingarfyllst
Jónas Ingólfur Lövdal
Fólk tekur almennt vel í þetta. Ekki hugsunin að það verði notaður
peningur í þetta.

Tillaga: Jónas Lövdal verði boðaður á næsta fund til að ræða
fyrirkomulag þessarar nefndar.
Samþykkt einróma
==Bókun um starfsmannanefnd==
Bókun um starfsmannanefnd
Framkvæmdaráð tilnefnir Ernu Ýr Öldudóttur, Friðfinn Finnbjörnsson
og Unnar Örn Ólafsson í vinnuhóp sem mun sjá um ráðningu
framkvæmdastjóra Pírata.
Starfsmaður verður valinn eftir hæfiskröfum sem samkvæmt
starfsauglýsingu eru eftirfarandi
Góð íslensku- og enskukunnátta
Þolinmæði og færni í samskiptum
Góð tölvukunnátta
Menntun og/eða reynsla sem nýtist í starfi
Bíll og bílpróf
Að umsækjandi sé Pírati eða tilbúinn að verða Pírati (sbr. lög
Pírata gr. 3.9)
Til að tryggja óhlutdrægni verður það lagt til að hæfisreglur
stjórnsýsluréttarins verði hafðar til hliðsjónar við val á
umsækjenda. Í 3. gr. stjórnsýslulaga nr. 37/1993 er tekið fram að
nefndarmaður verði vanhæfur til meðferðar máls í tilteknum tilvikum.
Í 2. tölulið 1. mgr 3. gr. laganna segir að nefndarmaður er vanhæfur
til meðferðar máls ef hann er aðili máls, fyrirsvarsmaður eða
umboðsmaður aðila. Af því leiðir að aðilar sem sitja í
framkvæmdaráði geta ekki sótt um stöðuna þar sem framkvæmdaráð er sá
lögaðili sem sér um ráðningarferlið.
Í 2. tölulið 1. mgr. 3. gr. laganna segir að aðili er vanhæfur til
meðferðar máls ef hann er eða hefur verið maki aðila, skyldur eða
mæðgur aðila í beinan legg eða að öðrum lið til hliðar eða tengdur
aðila með sama hætti vegna ættleiðingar.
Í 6. tölulið 1. mgr 3. gr. laganna er líka tekið fram að það valdi
vanhæfi ef að öðru leyti eru fyrir hendi þær aðstæður sem eru
fallnar til þess að draga óhlutdrægni hans í efa með réttu.
Vanhæfi getur leitt til þess að nefndarmaður þarf að segja sig frá
störfum eða tengdum aðila verður gefið færi á að draga umsókn sína
til baka. Vinnuhópurinn um starfsmannaráðningu þarf þess vegna að
athuga sitt eigið hæfi þegar farið er með umsóknirnar. Ef vafi
vaknar þurfa aðilar vinnuhópsins að leita sér upplýsinga annars
staðar frá.
Eftir að vinnuhópurinn hefur tekið þá aðila í viðtöl sem þeir telja
hæfa munu þeir leggja fimm hæfustu einstaklingana fyrir
framkvæmdaráð. Allir meðlimir framkvæmdaráðs fá svo að nota Schlutze

kerfið til þess að raða einstaklingum upp eftir því hverjir þeir
telja hæfasta. Sá sem fær hlutfallslega mesta kosningu verður ráðinn
með tímabundinni ráðningu sem framkvæmdastjóri.
Við ráðningu þarf að liggja fyrir starfslýsing sem starfsmaður
samþykkir auk þess að semja þarf um laun.
Vinnuhópurinn (og þar af leiðandi framkvæmdaráð) verður að geta fært
rök fyrir ákvörðun sinni. Því er mælt með að vinnuhópurinn skrái hjá
sér upplýsingar um afhverju tilteknir fimm aðilar eru taldir þeir
hæfustu af umsækjendum. Framkvæmdaráð þarf að geta fært fram
rökstuðning fyrir vali sínu ef til þess kemur. Einnig gæti sú staða
komið upp að umsækjendur sem fá ekki starfið vilji vita um ástæður
þess og verður einnig að vera hægt að færa fram rök fyrir því. Þetta
eru ekki opinberar fundargerðir og vinnuhópurinn verður að hafa
trúnaðarskyldu sína í huga við gerð rökstuðningsins.
Herbert: Að gengið verði beint til atkvæðagreiðslu um tillöguna án
umræðu
Samþykkir: 1
mótfallnir: 7
Umræðu haldið áfram
Erna stingur upp á því að ritarinn Olga komi nefndinni til halds og
traust. Til þess að rita niður og vera til halds og trausts.
Friðfinnur stingur upp á að Olga gæti verið inni sem fagmaður.
Björn: Hver sem er gæti komið inn til aðstoðar en atkvæðarétturinn
bara á þremur til að koma inn sem oddatala.
Bergþór segir að sem nefnd, þá er alltaf hægt að kveðja aðila sér
til aðstoðar. Unnt að leita sér ráða utan nefndarinnar.
Vinnuhópurinn þarf að fara í gegnum umsóknirnar, og semja bréf til
þeirra sem komast ekki í viðtöl, punkta hjá okkur afhverju einhver
kemur eða kemur ekki til greina. Verðum að ákveða hversu marga við
tökum viðtöl við áður en við förum í að fara.
Tillaga: Lagt til að þess að þessi nefnd verði skipuð formlega og
hafi þessa bókun til hliðsjónar þegar ákveðið er hvernig vinnuferlar
vinnuhópsins eru ákveðnar
Formlega tillaga til breytingar á bókun: Að ráðningin, hvort sem hún
er tímabundin eða ótímabundin fari fyrir félagsfund. Sú
breytingartillaga er samþykkt 3 aðalmenn með og 2 á móti
Bókun Ernu Ýr Öldudóttur við sitt atkvæði sem kaus á móti: Finnst
ekki rétt að draga lausráðningu fyrir félagafund. Mín reynsla af
ráðningum er sú að það getur verið erfitt að finna réttan aðila og
það gætu byrjað 2-3 aðilar áður en við hittum á aðila sem okkur
langar að fastráða. Það er íþyngjandi fyrir starfsumsækjendur að

þurfa að mæta fyrir félagafund til þess að láta jafnvel fella
ráðninguna.
Andsvar Gunnar: Mikilvægt að einstaklingurinn sé óumdeildur innan
Pírata og þetta myndi koma í veg fyrir það.
Bókunin sem lögð var fram er samþykkt einróma.
==Afskráningar og utanumhald félagatals==
Herbert er með það: Í WasaIl eru 15 einstaklingar skráðir sem
meðlimir flokksins sem er ekki að finna í félagatalinu. Í einhverjum
tilfelllum eru þetta aðilar sem hafa beðið um afskráningu úr
félagatalinu en það er ekki samtengt við Wasa-Il.
Herbert óskar eftir að framkvæmdaráð krefjist þess að það sé tekinn
saman listi yfir þá sem hafa afskráð sig úr flokknum þannig að hægt
sé að samræma það við Wasa-il.
Ábyrgðarmaður: Herbert tekur þetta að sér í samstarfi við þá sem
hafa aðgang að kerfinu
Samþykkir: fundurinn samþykkir einróma
==Önnur mál==
Fjármál frá Gunna.
Gunnar ætlar að senda bréf á félagsmenn samhliða greiðsluformum um
félagsmenn þar sem kynnt verða áform um að senda út fleiri
greiðsluseðla á þessu ári sem fjáröflun.
Samþykkir: 2 aðalmenn
Mótmæli: 2 aðalmenn
==Önnur mál==
Bjartur Thorlacius er með mál. Bendir á að þegar framkvæmdastjóri
var auglýstur síðast þá gleymdist að setja fyrirvara um eyðingu
umsókna sem Bjartur tók við. Bjartur vil fá leyfi frá framkvæmdaráði
til þess að eyða þessum umsóknum.
Tillaga: Að Bjartur fái leyfi frá framkvæmdaráði til að eyða gögnum
frá síðasta umsóknarferli framkvæmdaráðs Pírata.
Samþykkir: 4 aðalmenn
Mótfallnir: 2 aðalmenn
Tillaga: Ritari leggur fram tillögu að framkvæmdaráð skipi Bjarti
Thorlacius að eyða gögnum frá umsóknarferli fyrir ráðningu
framkvæmdastjóra árið 2014.
Samþykkir: 4 aðalmenn
Mótfallnir: 0

Tillagan er samþykkt.
==Athugasemdir um fundarstjórn==
Fundarmenn eru með athugasemdir við fundarstjórn.
Erna vill koma fram með athugasemd við tillöguna sem kom fram fyrr á
fundinum um hvort að ráðning lausráðins starfsmanns eigi að fara
fyrir félagafund eða ekki.
==Fundi slitið==
22:19
Fundargerð samþykkt án mótmæla

