Framfarafundur 1. Október 2016
Dagskrá:
11:00: Fundur settur. Kosning fundarstjóra og ritara.
11:05: Fjármál félagsins
11:25: Framkvæmdaráð fer yfir störf sín og kynnir það sem er á döfinni.
11:45: Kynning og samþykkt á nýskipuðu trúnaðarráð í samræmi við grein 8.a.1. í lögum
Pírata.
12:00: Hlé
12:10: Kjörnir fulltrúar á Alþingi og í borginni fara yfir störf sín og það sem er á döfinni
12:45: Kynning á kosningaáætlun Pírata
13:00: Fundi slitið
--- --- --- --Fundur settur 11:01
Tillaga um Þórgnýr Thoroddsen sem fundarstjóra og Þórlaugu Ágústsdóttur sem ritara.
Samþykkt.
1. Fjármáll Pírata
Jason Steinþórsson gjaldkeri framkvæmdaráðs flytur tölu um stöðu félagsins úr
samantekt framkvæmdaráðs.
Kostnaður við rekstur hefur verið mun meiri en ætlað var í byrjun kemur þar til að 3
starfsmenn voru á launum í sumar það er að segja framkvæmdastjóri, kosningastjóri, og
síðan forritari. Eins og vitað er þá hætti kosningastjórinn en í hans stað koma inn tveir
starfsmenn í stuttan tíma eða þar til kosningar eru afstaðnar.
Síðan fylgir kosningabaráttu eins og gefur að skilja mun meiri útgjöld en venja er til.
Efnahagur okkar er þröngur og jafnvel of þröngur. Þurfum við að vera aðhaldssöm,
útsjónarsöm og velta hverri krónu tvisvar áður en við látum hana af hendi. Höfum í huga
að þessir peningar eru frá landsmönnum og félagsmönnum sem hafa unnið fyrir þeim
hörðum höndum.
Myndin er aðeins skárri en þessar tölur gefa til kynna. Við eigum vísar 3 miljónir frá
ríkinu í styrk vegna kosninga, félagsgjöld eru vonandi að koma inn í auknu mæli eins og
verður fjallað um hér neðar og síðan er eftir að minnast á Karolina fund sem er að skila
okkur styrkjum sem munar um í þröngu búi.
Húsnæði og önnur útgjöld
Kostnaður við húsnæði hefur verið svipað og undanfarið eða um 350.000 til 400.000 allt
eftir hvernig þrif og gluggaþvottur kemur inn. Ekki er hér talið upp ýmis kostnaður sem
fylgir húsnæði til dæmis almenn innkaup, tæki, gos og annað sem er tengt því að vera
með lifandi og kraumandi húsnæði.
Annar kostnaður er til dæmis sími, netþjónusta, launaumsjá og bókhald, aðföng,
auglýsingar, prentun, fundarhöld, gisting og flug svo eitthvað sé nefnt af margvíslegum

1

kostnaðarliðum. Síðan má geta þess að kostnaður við aðalfundinn í vor fór vel yfir miljón
krónur.
Félagsgjöld
Skráðir félagar í Pírötum eru rúmir 4000. Félagsgjald upp á 3.500 krónur er gjaldfrjáls.
Það hefur komið inn þó nokkuð af félagsgjöldum en hins vegar kom í ljós að félagsgjöld
voru ekki að koma inn eins og vonir stóðu til og var það skoðað, kom í ljós að
nýir félagar voru almennt ekki að fá rukkun um félagsgjöld. Þessu hefur nú verið kippt í
liðin og eru nú að koma inn nokkuð meira af félagsgjöldum en áður og er gjaldkeri meðal
þeirra sem hefur loksins fengið rukkun.
Opið bókhald og gæði
Gjaldkeri telur mikla nauðsyn á að hjá Pírötum verði opið bókhald. Hins vegar þarf áður
en það er gerlegt að fullu að skilgreina hvað opið bókhald er. Hvorki sú aðferð sem hefur
verið höfð á áður að birta bara útprentun af færslum á einum reikningi er nóg né það sem
var farið í nú nýlega að birta reikninga fyrra árs eins og þeir koma fyrir.
Gjaldkeri er að skoða hvernig hægt er að opna bókhaldið þannig að það sé opið bókhald í
þess bestu mynd en ekki eitthvað allt annað þó að það sýnist vera opið
Opnasta bókhald sem finnst er mappan með öllum gögnum gjaldkera og er hún vissulega
aðgengileg félagsmönnum hvenær sem er og þarf bara að biðja um að fá að skoða hana.
Hins vegar er það ekki nægjanlegt og þarf að koma því þannig fyrir að það sé hægt að
skoða bókhaldsgögn nokkuð ýtarlega á heimasíðu Pírata og þá allt bókhaldið. Er von
gjaldkera að þessi vinna og útfærsla skýrist vonandi fyrr en seinna.
Nýtt framkvæmdaráð brá á það ráð að skipa nokkurskonar aðstoðar- og umsjónarmann
bókara þar sem það var lagt til af skoðunarmönnum síðasta ársreiknings. Hefur það
gefist vel og er nauðsynleg ráðstöfun sem eykur á skýrleika eftirlit og aðhald.
Píratar eiga að senda inn til ríkisskattstóra samstöðureikning, núna er sú vinna í gangi en
utanumhald vegna þess og annarra aðgerða bókar þyrfti að vera skýrari og er vilji til að
vinna að því að gera gæðaskrá þar sem framkvæmd, reikningagerð, samþykkt reikninga
og annað slíkt sé tiltekið er þetta eitt af því sem gjaldkerateymið mun vinna að.
Milliuppgjör
Gjaldkeri hefur farið fram á að það sé framkvæmt milliuppgjör núna strax eftir kosningar
og hefur það verið samþykkt í framkvæmdaráði. Er það nauðsynlegt til að hægt sé að
gera sér grein fyrri kostnaði, skýra bókhaldið og auka gegnsæi. Einnig þyrfti árlega að
framkvæma milliuppgjör strax að afloknum ársfundi til að skil milli nýs gjaldkera og þess
gamla sé skýrt.
Mannaskipti innan gjaldkerateymis í óákveðin tíma
Vegna anna mun Jason Steinþórsson skipta um stöðu við Eystein Jónsson. Mun Eysteinn
taka að sér starf gjaldkera til að minnsta kosti áramóta en Jason vera gjaldkera til aðstoðar.
Hefur þetta þegar verið samþykkt í framkvæmdaráði.
Fyrirspurnir frá félagsmönnum og svör.

2

2. Framkvæmdaráð fer yfir störf sín og kynnir það sem er á döfinni
Í áfangaskýrslu Framkvæmdaráðs má finna samantekt á stöðu eftirfarandi:
Störf framkvæmdaráðs
Frá því í sumar hefur framkvæmdaráð verið að komast inn í sitt stóra verkefni og skipt á
milli sín öllum þeim störfum sem ráðið sinnir.
Framkvæmdaráði fæddist sonur þegar Elín Ýr fæddi stóran og myndarlegan dreng þann
20. september. Formaðurinn er nú í leyfi til að sinna næstu kynslóð stjórnmálamanna og
deilast verkefni hans niður á aðra í framkvæmdaráði á meðan.
Nokkrir framkvæmdaráðsmeðlimir hafa tekið sér styttra eða lengra frí frá flokksstörfum
til að sinna heilsunni og persónulegum verkefnum en til allrar lukku kemur maður í
manns stað, þetta framkvæmdaráðið er fjölskipað og kjörnir og slembivaldir, aðalmenn
og varamenn, allir mjög virkir í starfinu.
Helstu verkefni framkvæmdaráðs síðustu vikurnar hafa verið þessi:
Prófkjör
Prófkjör voru haldin af kjördæmaráðum og kjördæmafélögum, án beinna afskipta
framkvæmdaráðs.
Prófkjör var haldið í júní í NA kjördæmi og í Suðurkjördæmi í ágúst.
Höfuðborgarsvæðin þrjú, (RN-RS-SV) héldu sameiginlegt prófkjör í ágúst. Yfir 100
frambjóðendur tóku þátt í því prófkjöri sem er met í þátttöku.
Listanum sem kom út úr prófkjöri í NV kjördæmi var hafnað og listinn sendur í kosningu
meðal allra félagsmanna.
Framkvæmaráð mun hafa frumkvæði að því að gera skýrslu um framkvæmd prófkjara hjá
Pírötum þar sem eru tekin saman atriði sem gengu vel og annað sem Píratar geta lært af
fyrir komandi prófkjör í flokknum.
Félagsmenn sem vilja taka þátt eru beðnir um að taka saman athugasemdir sínar og setja
sig í samband við Framkvæmdaráð.
Kosningastjórn
Kosningastjóri Pírata hefur látið af störfum og var þess í stað skipuð kosningastjórn þess
að sjá um öll framkvæmdaatriði kosninganna í samvinnu við kjörstjórnir hvers
kjördæmis.
Í kosningastjórninn eru framkvæmdastjóri Pírata, Sigríður Bylgja Sigurjónsdóttir, Olga
Cilia, Hugi Ásgeirsson og Eiríkur Rafn Rafnsson.
Fulltrúi kosningastjórnar flytur áfangaskýrslu um kosningabaráttuna síðar á fundinum.
Trúnaðarráð
Fulltrúar í Trúnaðarráði létu af störfum af eigin ósk. Framkvæmdaráð þakkar fráfarandi
trúnaðarráðsmeðlimum fyrir sín störf og óskar þeim velfarnaðar í nýjum verkefnum.
Framkvæmdaráð kaus nýja fullrúa í trúnaðarráð, þau Hans Benjamínsson, Kristínu Völu
Ragnarsdóttur og Hrannar Jónsson.

3

Fjölmiðlunarhópur
Gissur Gunnarsson og Elsa Kristjánsdóttir voru staðfest sem ábyrgðarmenn
fjölmiðlunarhóps en Elsa dró sig síðar til hlés sem ábyrgðarmaður fjölmiðlunarhóps
vegna anna. Píratar þakka Elsu Kristjánsdóttur fyrir hennar mikla og góða starf í
fjölmiðlunarfélaginu.
Píratar leita að fleira fólki í fjölmiðlunarhóp og eru þeir sem hafa starfsreynslu eða
menntun í fjölmiðlun beðnir um að setja sig í samband við Huga sem heldur utan um
sjálfboðaliða í kosningabaráttunni eða Gissur.
Vefhópur
Ný vefur Pírata fór í loftið í sumar eftir langan undirbúning og mikla vinnu sjálfboðaliða.
Eftir opnun vefsins baðst verkefnastjórinn og annar ábyrgðarmanna vefhópsins Halla
Kolbeinsdóttir lausnar frá ábyrgðum sínum og tilnefndi Þórlaugu Ágústsdóttur í sinn
stað.
Á fundi framkvæmdaráðs þann 6. September voru Andri Sigurðsson og Þórlaug
Ágústsdóttir staðfest sem ábyrgðarmenn vefhópsins en hópurinn starfar skv. starfsreglum
fjölmiðlunarhóps sem samþykktar voru af fyrra framkvæmdaráði.
Framkvæmdaráð þakkar Höllu Kolbeinsdóttur fyrir hennar góða starf í vefmálum
flokksins og óskar henni velfarnaðar í komandi verkefnum.
Upplýsingaráð
Samþykkt var í kosningakerfinu lagabreyting varðandi upplýsingaráð, sem er nú hluta af
lögum félagsins. Framkvæmdaráð skipaði þær Sigríði Bylgju Sigurjónsdóttur og Elsu
Kristjánsdóttur áheyrnarfulltrúa í upplýsingaráð.
Úrskurðarnefnd
Fulltrúar í úrskurðarnefnd Pírata hafa óskað eftir lausn frá störfum til að takast á við ný
verkefni. Framkvæmdaráð þakka Þórhildi Sunnu, Olgu Cilian og Helga Bergmann
fráfarandi fulltrúum fyrir góð störf í þágu Pírata.
Fyrirspurnir frá félagsmönnum og svör.
3. Trúnaðarráð
Fulltrúar í Trúnaðarráði létu af störfum af eigin ósk. Framkvæmdaráð þakkar fráfarandi
trúnaðarráðsmeðlimum fyrir sín störf og óskar þeim velfarnaðar í nýjum verkefnum.
Framkvæmdaráð kaus nýja fullrúa í trúnaðarráð, þau Hans Benjamínsson, Kristínu Völu
Ragnarsdóttur og Hrannar Jónsson.
Staðfest með lófaklappi
4. Kjörnir fulltrúar á Alþingi og í borginni fara yfir störf sín og það sem er á döfinni
4. a. Sveitarstjórnarmál
Halldór Auðar Svansson kynnir störf Pírata í Reykjavíkurborg, Þórgnýr, Þórlaug, Kristín
Elfa og Sigurborg flytja tíðindi hvert af sínu sviði.
Fyrirspurnir frá félagsmönnum og umræður um sanngirnismál. Umræður um gjaldfrjálsan

4

leikskóla og aðrar skyldur borgarinnar s.s. heimilisþrif fatlaðs fólks sem er lögbundin
þjónusta.
Áhersla á réttindi barna sem eiga tvö lögheimili, réttindi barna með sérþarfir, húsnæði
fyrir útigangsfólk, auka og byggja undir vistvænar samgöngur.
Fyrirspurnir frá félagsmönnum og svör.
* Tillaga frá Birgittu Jónsdóttur um að kjörnir fulltrúa Pírata taki vinnudag til að ræða
framkvæmd á stefnu og verkaskiptingu á verkefnum vetrarins.
Samþykkt samhljóða með öllum greiddum atkvæðum.
-- Fundarhlé kl. 12:20- 12:30 -4. b. Þingflokkur
Helgi Hrafn flytur tíðindi frá Alþingi
Birgitta ræðir ýmis verk af Alþingi
Fyrirspurnir frá félagsmönnum og umræður.
5. Kynning á kosningaáætlun Pírata
Framkvæmdastjóri kynnir kosningastjórn.
Kosningastjórn: S.Bylgja, Olga Cilia, Eiríkur Rafn Rafnsson, Hugi Ásgeirsson.
Verktakar ráðnir til 1. nóv
Staða verkefna, skipta með sér verkum og framkvæmd kosningabaráttunnar, sjá nánar á
síðunni 'starfsfólk' inni á piratar.is
Islenskir fjölmiðlar - Olga og Gunnar Hrafn
Verkefnastjori í hverju kjördæmi sem Olga er í samvinnu við
Kjördæmin búin að fa fjármagn
Auknar upplýsingar til frambjóðenda
Sett upp viðburðadagatal
5 megin málefni sem Píratar fókusa á, stefnuskráin verður gefið út í 6bls A5 bækling er ´
Komnir litlir blöðunar um píratastefnuna og píratakóðann
Píratar eru úti um allt í kkolaportinu núna
Eiríkur með samfélagsmiðla
Hugi sér um skipulagningu sjálfboðaliða.
Góð stemming og mórall í hópnum, mum meiri samvinna og andi. Þrír bandaríksir
sérfræðingar frá Occupy Wall street se eru hér í heimsókn til að hjálpa okkur, pllitical
campaigning, messaging og strategy.
Komin í viðskipti við Maura auglýsingastofu til viðbótar við Lifandi Verkefniar verða í
Kolaportinu allar helgar fram að kosningum. Píratar 60+ manna fyrstu helgina en Píratar
eru að leita að kosningaskrifstofu með góð aðgengi sem allra fyrst.

5

Verið að setja bolina á 1500 kr og planið að se
Þarf mikinn kraftr í undirskriftalista, allir að sameinast um að safna listunum og klára
þetta sem fyrst.
6. Fundi slitið kl. 13:27
Framfarafundur
Um framfarafund segir í lögum Pírata
16.1. Framfarafundur skal haldin á 8 vikna fresti.
16.2. Framkvæmdaráð skal boða til fundarins með amk. viku fyrirfara og skal hann
auglýstur samkvæmt reglum flokksins sem varða tilkynninga og auglýsingaskyldu
fundarhalda.
16.3. Framkvæmdaráð sér um að skipuleggja fundinn ásamt þingmönnum og
málefnahópum séu þeir til staðar.
16.4. Á framfarafundi skal koma fram ítarleg úttekt á störfum þinghóps, framkvæmdaráðs
og málefnahópa.
16.5. Á fundinum skal fara fram umræða um störf þinghóps, framkvæmdaráðs og
málefnahópa.

6

