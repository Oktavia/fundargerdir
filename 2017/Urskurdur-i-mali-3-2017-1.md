Mál 3/2017
Úrskurðarnefnd tók fyrir mál Þórólfs Beck þar sem hann vildi fá úr því skorið
hvort kosningar í PíR 3. September 2017 standist lög félagssins, og þá aðallega 2 atriði:
1) Hvort það standist miðað við lagagreinar 4.8 og 6.1 í lögum PíR, að 3 frambjóðendur sem
kosnir voru, eru varaþingmenn.
2) Hvort grein 6.4 hafi verið brotin, með því atkvæði félagsmanna sem verið höfðu skemur í
PíR en þá 30 daga sem lögin krefjast.
Lagagreinar sem hafa með málið að gera:
4.8. Kjörgengur til stjórnar félagsins er hver sá aðili sem skráður er í félagið og gegnir ekki
kjörnum embættum til sveitarstjórnar eða Alþingis.
6.1. Félagið telst starfhæft svo lengi sem ekki meira en 18 mánuðir hafa liðið frá því að
síðasti aðalfundur þess var haldinn og að auki séu engir kjörnir fulltrúar starfandi í
embættum af hálfu félagsins.
6.4. Atkvæðarétt innan rafræns kosningakerfis Pírata hafa þeir félagar í Pírötum í Reykjavík
sem jafnframt hafa verið félagar í Pírötum í að minnsta kosti 30 daga samfellt.
Móttaka erindis var staðfest 14. Sept og hittist nefndin fyrst um málið 20. Sept. Þar var
ákveðið að taka málið fyrir og samþykkt að fara í frekari gagnaöflun. Gissur sendi Þórólfi
beiðni um frekari rökstuðning á lið 2:
Sæll Þórólfur
Ég sendi þér hér fyrir hönd úrskurðanefndar beiðni um frekari upplýsingar er varðar erindi
þitt. Nefndinni vantar að vita hvað þú telur þig hafa fyrir þér að meðlimir hafi brotið á 6.4?
Vinsamlegast rökstyddu með dæmum svo hægt sé að afla frekari gagna.
Fyrir hönd úrskurðarnefndar
Gissur Gunnarsson
Svar Þórólfs barst samdægurs:
Til mín barst athugasemd frá áræðanlegum aðila sem til þekkir, og ég hef enga ástæðu til að
efast um, að skilyrði um 30 daga skráningu í flokkinn hafi ekki verið virk í kosningakerfinu í
stjórnarkjörinu.
Það hlýtur að mega fá úr því skorið með einföldum hætti hvort svo hafi verið.
Kv,
Þórólfur
Þar sem kærandi gaf ekki frekari rökstuðning á hver þessi aðili væri eða hvernig aðilinn vissi
að skilyrðin hefðu ekki verið virk var ekki hægt að staðfesta á nokkurn hátt lögmæti þessarar
ásökunar. Nefndin tók sér þó rúman tíma til þess að fá úr því skorið hvort eitthvað væri til í
þessum ásökunum og var það gert með því að hafa samband við forritara og aðra sem hafa
aðgang að kerfum Pírata. Enginn kannast við að þetta þessi skilyrði séu óvirk og hefur
nefndin ekki fundið neitt sem bendir til þess nokkurstaðar að þessi skilyrði sem um ræðir hafi
verið óvirk. Hvorki þá, fyrr né síðar. Telur nefndin að þessu máli sé lokið hvað hana varðar.

Hvað varðar lið eitt: “Hvort það standist miðað við lagagreinar 4.8 og 6.1 í lögum PíR, að 3
frambjóðendur sem kosnir voru, eru varaþingmenn.” Telur nefndin að það standist ekki lög
PÍR að aðilar sem á tíma kjörs í stjórn PíR(Píratar í Reykjavík) voru varaþingmenn fengju að
taka sæti. Grein 4.8 er mjög skýr hvað þetta varðar og samkvæmt 1. grein laga um
Þingsköp Alþingis frá 1991 telst hver sá sem hefur fengið kjörbréf afhent kjörinn fulltrúi.
Úrskurður nefndar.
Nefndin úrskurðar eftirfarandi varðandi lið 1 í kæru máls 3/2017.
Samkvæmt lögum PÍR eru kjörnir fulltrúar ekki kjörgengir í stjórn félagsins og því
úrskurðar nefndin að kjör varaþingmanna i stjórnina sé ekki samkvæmt lögum
félagsins og annaðhvort þurfi þeir aðilar að víkja fyrir varamönnum eða kjósa þurfi
aftur. Nefndin telur að samkvæmt 1, grein, annari málsgrein í Lögum um þingsköp
Alþingis frá 1991 sé það skýrt að varaþingmenn eru kjörnir fulltrúar.
Nefndin úrskurðar eftirfarandi varðandi lið 2 í kæru máls 3/2017.
Ekki fannst neitt sem bendir til þess að grein 6.4 hafi verið brotin í kosningum til
stjórnar PíR þann 3. September 2017.

Reykjavík 25 Nóvember 2017
Gissur Gunnarsson
Júlíus Blómkvist Friðriksson
Lárus Vilhjálmsson

	

