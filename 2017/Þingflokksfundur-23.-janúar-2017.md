Þingflokksfundur Pírata, mánudaginn 23. janúar 2017, kl. 10.
Fundinn sátu: Ásta Guðrún Helgadóttir, Birgitta Jónsdóttir, Björn Leví Gunnarsson, Einar
Brynjólfsson, Gunnar Ingiberg Guðmundsson, Halldóra Mogensen, Jón Þór Ólafsson, Smári
McCarthy, Viktor Orri Valgarðsson, Þórhildur Sunna Ævarsdóttir og Jón Þórisson.
Berglind ritar fundargerð.
Nr. 3/2017
1. Nefndir
Birgitta greindi frá fundum sínum á síðustu dögum með þingflokksformönnum um skipan nefnda
og gerði grein fyrir stöðu mála. Birgitta gerði grein fyrir tillögum að nefndaskipan þingmanna
Pírata í fastanefndir og alþjóðanefndir og voru þær ræddar. Einnig var kynnt tillaga að
breytingum á þingflokksstjórn. Rætt var um kosningar í nefndir og ráð.
2. Þingmál - forgangsmál
Birgitta vakti athygli á sérstökum umræðum sem fyrirhugaðar eru og rætt var um möguleg mál til
umræðu. Farið var yfir drög að dagskrá þingfunda vikunnar. Almenn umræða var um þingmál og
þau mál sem setja á í forgang. Birgitta lagði til að myndaður yrði hópur um Immi mál. Ákveðið
var að taka þingmál til frekari umræðu nk. mánudag.
3. Ýmis mál
Norðurlandaráð
Útlit er fyrir að Píratar muni ekki eiga sæti í Íslandsdeild Norðurlandaráðs og er málið því
afgreitt.
Friðarverðlaun Nóbels
Rætt var um hvort þingflokkurinn ætti að tilnefna í sameiningu en fresturinn rennur út 1. febrúar.
Kvótaflóttafólk
Dagskrárlið var frestað.
Húsnæðismál Pírata
Vakin var athygli á málinu en það er í skoðun hjá framkvæmdaráði.
Erindi frá Bandalagi íslenskra listamanna
Ásta Guðrún gerði grein fyrir erindinu. Rætt var um að bjóða fulltrúum BÍL á fund með fulltrúum
þingflokksins í allsherjar- og menntamálanefnd auk annarra við tækifæri. Ástu Guðrúnu falin
framkvæmd málsins.
Fjölmiðlavaktin
Áframhaldandi áskrift að Fjölmiðlavaktinni var samþykkt samhljóða.
Kynning á Musteri Glundroðans
Ekki þykir þörf á sérstakri kynningu en notendur getað leitað til Helga Hrafns varðandi
leiðbeiningar.

Fundargerðir þingflokksfunda/fundasköp
Rætt var um fundasköp og lagt var til að ræða málið frekar á nk. mánudagsfundi. Ákveðið var
að fundargerðir væru sendar rafrænt, tvær í einu, og þær samþykktar á mánudagsfundum til
birtingar á vefsíðunni.
Vöffluboð Röskvu
Viktor Orri og Ásta Guðrún munu fara ef tími gefst.
4. Sérstakar umræður, skriflegar fyrirspurnir og bríf af alþjóðastarfi
Rætt var um óskir um sérstakar umræður og fyrirspurnir. Smári, Þórhildur Sunna og Birgitta
gerðu grein fyrir þeim ráðstefnum sem þau hafa sótt erlendis í desember og janúar auk
fyrirhugaðra ráðstefnuferða. Ákveðið var að ræða samvinnu við grasrót á nk. mánudagsfundi.
Viktor lagði til að fulltrúar þingflokksins hitti stjórn ungra Pírata t.d. í kjördæmavikunni. Rætt var
um nefndaskipan og lagt var til að þingflokkurinn hittist stuttu fyrir þingfund á morgun. Rætt var
um stefnuræðu forsætisráðherra annað kvöld. Ákveðið var að Ásta Guðrún, Einar og Viktor Orri
haldi ræður annað kvöld.
5. Starfsmannamál
Ákveðið var að ræða starfsmannamál á miðvikudaginn.
Fundi slitið kl. 16.40.

