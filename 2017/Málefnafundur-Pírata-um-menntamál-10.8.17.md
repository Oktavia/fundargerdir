Málefnafundur Pírata um menntamál, 10.8.2017
Mættir: Einar, Albert, Nói, Jóhann, Eva, Viktor, Dóra, Arnaldur og Björn
Fundarstjórn: Dóra, Fundarritun: Albert.

Fundargerð
Farið var yfir tillögur frá síðasta fundi og unnið hefur verið með milli funda á vefnum.
Tillögurnar voru lesnar hver af annarri, þær ræddar og greidd atkvæði um þær hverja fyrir
sig.
1. Samþykkt óbreytt grein varðandi langtímamarkmið.
2. Samþykkt óbreytt grein varðandi fjölbreytt menntunarsvið.
3. Samþykkt: “Í öllum námsgreinum á öllum skólastigum skal kennsla taka mið af
nýjustu þekkingu sem aflað hefur verið með viðteknum vísindalegum aðferðum á
hverjum tíma, eftir því sem við á.”
4. Samþykkt: Stuðla skal að gagnrýninni husgun nemenda og efla læsi þeirra í víðum
skilningi, t.a.m. mat á trúverðugleika heimilda.
5. Samþykkt: Skólar og kennararar skulu hafa mikið frelsi til að móta kennslu sína innan
víðra ramma aðalnámsskrár. Nemendur eiga að fá að taka þátt í mótun eigin
námsskrár eftir því sem þeir hafa þroska til.
6. Grein sem var númer 5 varðandi aðalnámsskrá frá 2011, verður felld út.
7. Grein sem var númer 6 varðandi ákvarðanavald, verður felld út.
8. Samþykkt óbreytt grein varðandiskilin milli skólastiga.
9. Samþykkt óbreytt grein varðandi reglulegt eftirlit.
10. Samþykkt óbreytt grein varðandi námsmat á öllum skólastigum.
11. Samþykkt: Sem allra mest af námsefni allra skólastiga skal vera opið menntaefni og
aðgengilegt á netinu, á notendavænu formi og nemendum að kostnaðarlausu.
Námsefni og námsgögn í skyldunámi skulu undantekningarlaust vera nemendum
ókeypis.
12. Samþykkt: Skólar skulu notast við opinn hugbúnað þar sem því verður við komið.
13. Grein nr. 11. Óbreytt.
14. Samþykkt: Styðja skal við starfssamfélög meðal kennara þar sem fagleg
þekkingarmiðlun á sér stað meðal þeirra.
15. Samþykkt: Auka skal möguleika nemenda á að fá stöðumat og til að taka stöðupróf
þar sem slíkt á við.
16. Grein sem var númer 14 um aðstæðubundið nám verður felld út og aðstæðubundið
þess í stað nefnt í greinargerð.
17. Samþykkt: Auka skal tækifæri nemenda, kennara og foreldra til lýðræðislegrar
ákvarðanatöku þegar kemur að skólastarfi.
18. Grein sem var númer 16 varðandi valdeflalingu kennarastéttar, verður felld út.
19. Samþykkt: Skólakerfið skal stuðla að góðri heilsu og velferð nemenda, bæði
líkamlegri og andlegri, meðal annars með því að tryggja aðgengi að sálfræði- og
læknisaðstoð. Skólakerfið skal veita nemendum veikindaleyfi þegar við á og leitast við
að taka tillit til veikindatengdrar fjarveru við námsmat.
20. Samþykkt: Auka skal sveigjanleika í skólatíma nemenda með tilliti til heilsu þeirra og
velferðar.
Samþykkt var að umraða greinum eftir þörfum til að ná fram flæði í punktunum og að Einar
og Nói bæti við greinargerð fyrir félagsfundinn næsta fimmtudag. Sértækar menntastefnur er
varða leikskólka, grunnskóla, framhaldsskóla og háskóla verða teknar fyrir og lagðar til
vefkosningar við fyrsta tækifæri.
Nokkurnvegin svona lítur almenna menntastefnan út eftir fundinn:
Almenn menntastefna Pírata - lokatillaga eftir fund.
MEÐ TILVÍSUN Í GRUNNSTEFNU PÍRATA
1.1 Píratar leggja áherslu á gagnrýna hugsun og vel upplýstar ákvarðanir.
1.4 Réttur einstaklinga til að leita þess að verða upplýstir skal aldrei skertur.
2.4 Píratar telja að borgararéttindi tilheyri einstaklingum, og að réttur hvers og eins sé jafn sterkur.

4.2 Píratar telja gegnsæi eiga mikilvægan þátt í að almenningur sé upplýstur og þar af leiðandi hæfur til
lýðræðislegrar ákvörðunartöku.
4.4 Upplýsingar skulu vera aðgengilegar á opnum gagnasniðum, á því formi sem er hentugast upp á notagildi
upplýsinganna.
4.5 Til að einstaklingur geti borið ábyrgð þarf hann að hafa getu til að taka ákvarðanir.
OG MEÐ HLIÐSJÓN AF:
26. gr. Mannréttindayfirlýsingu Sameinuðu þjóðanna.

ÁLYKTA PÍRATAR AÐ:
1. Gera skal langtímaáætlun í menntamálum og menntainnviðum og endurskoða reglulega.
Áætlunin skal vera í samræmi við aðrar langtímaáætlanir ríkisins.
2. Tryggja skal öllum möguleika á að stunda það nám sem hver ræður við, án tillits til
efnahags, búsetu og aldurs.
3. Skólar skulu leitast við að kynna nemendum sínum fjölbreytt menntunarsvið, örva áhuga
þeirra og styðja þá í að menntast á eigin forsendum.
4. Stuðla skal að gagnrýninni husgun nemenda og efla læsi þeirra í víðum skilningi, t.a.m.
mat á trúverðugleika heimilda og upplýsingalæsi.
5. Auka skal möguleika nemenda á að fá stöðumat og til að taka stöðupróf þegar slíkt á við.
6. Auka skal tækifæri nemenda, kennara og foreldra til lýðræðislegrar ákvarðanatöku þegar
kemur að skólastarfi.
7. Skólakerfið skal stuðla að góðri heilsu og velferð nemenda, bæði líkamlegri og andlegri,
meðal annars með því að tryggja aðgengi að sálfræði- og læknisaðstoð. Skólakerfið skal
veita nemendum veikindaleyfi þegar við á og leitast við að taka tillit til veikindatengdrar
fjarveru við námsmat.
8. Auka skal sveigjanleika í skólatíma nemenda með tilliti til heilsu þeirra og velferðar.
9. Skólar og kennararar skulu hafa mikið frelsi til að móta kennslu sína innan víðra ramma
aðalnámsskrár. Nemendur eiga að fá að taka þátt í mótun eigin námsskrár eftir því sem þeir
hafa þroska til.
10. Skilin milli skólastiga (leik-, grunn-, framhalds- og háskóla) skulu vera sveigjanleg, svo
nemendur geti fengist við það nám sem hentar þroska þeirra og menntun hverju sinni.
11. Í öllum námsgreinum á öllum skólastigum skal kennsla taka mið af nýjustuu þekkingu
sem aflað hefur verið með viðteknum vísindalegum aðferðum á hverjum tíma, eftir því sem
við á.
12. Hafa skal reglulegt eftirlit með starfi allra skóla, með það að markmiði að efla gæði þess
og búa nemendum sem best umhverfi fyrir menntun sína. Eftirlitið skal vera á fjölbreyttu
formi, en ekki einskorðað við stöðluð próf eða einfalda mælikvarða.
13. Styðja skal við starfssamfélög meðal kennara þar sem fagleg þekkingarmiðlun á sér stað
meðal þeirra.
14. Á öllum skólastigum þar sem námsmat fer fram skal leitast við að það meti árangur í
vinnu við verkefni á hverju sviði, en ekki utanbókarlærdóm.
15. Sem allra mest af námsefni allra skólastiga skal vera opið menntaefni og aðgengilegt á
netinu, á notendavænu formi og nemendum að kostnaðarlausu. Námsefni og námsgögn í
skyldunámi skulu undantekningarlaust vera nemendum að kostnaðarlausu.
16. Skólar skulu notast við opinn hugbúnað þar sem því verður við komið.
GREINARGERÐ: er í vinnslu.
Fundi slitið kl. 21:56.

