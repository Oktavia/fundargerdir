Málefnafundur Pírata um menntamál, 5.1.2017
Mættir: Albert Svan (fundarritun), Einar Steingrímsson, Dagný Halla Ágústsdóttir, Sverrir J.
Dalsgaard, Kristin Vala Ragnarsdottir, Arnaldur Sigurðarson, Elsa Nore, Halldór Auðar
Svansson, Nói Kristinsson, Snaebjorn Brynjarsson, Viktor Orri Valgarðsson, Einar Hrafn
Árnason, Karl Héðinn Kristjánsson, Vignir Árnason, Hjalti Bergmann, Jörmundur, Alice
Demurtas, Ingvar Sigurjónsson, Arnar hjá TÍ. Flosi Þorgeirsson, Hans Benjamínsson.
Dagskrá:
1. Farið var yfir tillögu að stefnu Pírata um framtíð listaháskóla á Íslandi og greidd
atkvæði um innsetningu í vefkosningakerfið. Framsögumaður er Snæbjörn
Brynjarsson.
Snæbjörn kynnti stefnutillöguna um húsnæðismál listaháskólans. Listaháskólinn þarf ca
14.000 fm pláss skv þarfagreiningu. Ákvörðuninni hefur stöðugt verið frestað.
Lagt er til að í lið eitt verði talað um “Listaháskóla Íslands” og að nefnd verði fjárlög 2018.
Lagt er til að í lið tvö að “Í þingsályktunartillögunni skal koma fram að fjármagn verði lagt fyrir
og talað um ‘undirbúninginn’ í stað ‘framkvæmdirnar’.
Atkvæðagreiðsla: 13 með og enginn á móti.
1. Píratar leggja til að úrbætur verði gerðar á málefnum Listaháskóla íslands.
2. Farið yfir drög að almennri menntastefnu starfshóps 2016 og borin saman við
almennan kafla í tillögu að menntastefnu Einars Steingrímssonar.
Athugasemdir Einars við almennu stefnuna og efasemdir um tillögur 2-8 og hvort það væri
nauðsyn að taka fram sérstaklega og að annað væri innifalið í hans stefnu. Hugmynd um
menntaþing vera í samræmi við langtímaáætlun og spurning um hvernig ákvarðanataka um
menntamál fer fram. Það er mikil skörun á báðum stefnunum. Laða að hæfasta fólkið sé
loðið og hugsanlega megi flétta menntaþingi inn í langtímaáætlun. Mikilvægt að eftirlitið sé á
fjölbreyttu formi og forðast að gera umbætur á skólakerfum samkvæmt staðlaðri mælanlegri
forskrift sem getur falið í sér mikinn fórnarkostnað til að ná tilteknum árangri. Koma þarf
frjálsum hugbúnaði í sem flestar stefnur Pírata. Einstaklingsmiðað nám þarf að koma fram í
menntastefnunni. Gott að hafa sveigjanleika milli skólastiga. Versta kennsluaðferðin er
fyrirlestraaðferðin og próf eru versta matsaðferðin. Bæta þarf við að koma þarf í veg fyrir
brottfall, bæði laun leikskóla og grunnskólakennara auk mikilla krafna í starfinu. Sóun af
þekkingu, menntun og reynslu sem fer t.d. í þrif og starfsaðstæður. Aðalnámskrár finna og
íslendinga eru í dag nánast eins. Margt í tillögu Einars er þegar í aðalnámskrá og gott að
umorða, en má gjarna stytta og halda þó sömu merkingu. Passa að orða ekki þannig að við
verðum “púkó”. Gæðakerfi í skólum og verkefnastýring eru við lýði í mörgum
framhaldsskólum. Stafrænir nemendur og kennarar sem stafrænir flóttamenn sem ekki ráða
við tæknina. Í dag á skólinn að aðlaga sig að nemendanum en ekki nemandinn að skólanum.
Kenna þarf út frá styrkleika nemenda en ekki öfugt. Gott að nota stefnu Einars sem grunn og
velja langtímaáætlanir og frjálsan hugbúnað úr hinni almennu stefnunni. Fjármögnun skóla
þarf að skoða sérstaklega og mikill sigur unninn ef lausn væri fundin á því hvort ríki eða
sveitarfélög fjármagni hvað. Passa þarf að kenna ekki hvað sem er í skólum sem staðreynd
eða þekkingu. Eitt sem vantar að fjalla um er skóli án aðgreiningar og kemur fram í stefnu um
grunnskóla. Leggja ætti til að laga klukkuna að þörfum fólks, bæði nemenda og starfsfólks
(ekki bara starfsfólks eins og nú er). Innræting nemenda þarf að taka fram sérstaklega og
sérstaklega tekið fram að ekki eigi að innræta tiltekna þekkingu hjá nemendum, heldur að
kenna þeim um hluti sem þeir sjálfir taka afstöðu til. Menntastefnan þarf ekki að vera forskrift
fyrir þingflokkinn heldur almenn stefna flokksins. Skipta má stefnunni upp í aðalstefnu og
undirstefnur.
Einar tekur við verkstjórn í að koma á heildrænni stefnu fyrir næsta fund og taka tillit til liðs 1
um langtímaáætlun í menntamálum og að frjáls hugbúnaður skuli einvörðungu vera í skólum.
Einnig þarf að stytta texta í ákvæðum stefnunnar eins og unnt er og koma ítarlegri
útskýringum í greinargerð eins og mögulegt er. Til að uppfæra sig þurfa kennarar tíma til að

ná sér í upplýsingar 3-4 sinnum í viku og haft samráð við samkennara (community of
practice).
Tillaga að breytingu: “Nota skal frjálsan hugbúnað þar sem slíkt er í boði og verður komið
við.”
Ekki að flýta starfinu um of, kalla til sérfræðinga á málefnafundi ef þörf krefur. Stefna að því
að ná stefnunum í kosningu fyrir sumarið 2017. Kalla má til sérfræðinga á málfundi eftir
þörfum til að fræðast frekar um tiltekna hluta menntamála, t.d. fyrirlestra um sérnám, iðnnám,
einstaklingsmiðað nám, aðstöðu eða álíka til að svara spurningum sem þegar hafa komið
fram á fyrri menntamálafundum.

