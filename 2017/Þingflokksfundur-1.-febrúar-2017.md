Þingflokksfundur Pírata, miðvikudaginn 1. febrúar 2017, kl. 13.
Fundinn sátu: Ásta Guðrún Helgadóttir, Birgitta Jónsdóttir, Björn Leví Gunnarsson, Gunnar
Hrafn Jónsson, Gunnar Ingiberg Gunnarsson, Halldóra Mogensen, Jón Þór Ólafsson, Smári
McCarthy, Viktor Orri Valgarðsson, Þórhildur Sunna Ævarsdóttir, Jón Þórisson og Sigríður
Bylgja Sigurjónsdóttir. Einar Brynjólfsson boðaði forföll.
Berglind ritaði fundargerð.
Nr. 6/2017
1. Fundargerð
Gerð var athugasemd við orðalag í 3. lið fundargerðar frá 30. janúar. Var athugasemdin skráð
og fundargerðin að svo búnu samþykkt.
2. Bríf á fundi þingflokksformanna og dagskráin í dag
Ásta Guðrún greindi frá fundi þingflokksformanna og fór yfir dagskrá þingfunda vikunnar.
Ákveðið var að Gunnar Ingiberg standi þingvakt í dag en Ásta Guðrún bakvakt. Ákveðið var að
Ásta og Smári taki vaktina á morgun, fimmtudag. Halldóra hyggst ræða við heilbrigðisráðherra í
óundirbúnum fyrirspurnatíma á morgun, fimmtudag. Birgitta og Halldóra munu taka þátt í
sérstökum umræðum í dag um kjör öryrkja. Sérstakar umræður á morgun liggja ekki fyrir en
Ásta og Smári munu taka þátt þar til annað kemur í ljós. Forgangsmál Pírata voru rædd og
ákveðið var að taka þau til frekari umræðu á næsta þingflokksfundi.
3. Bríf af forsætisnefndarfundi
Jón Þór gerði grein fyrir fundi forsætisnefndar og óskaði eftir að því trúnaðarskylda í nefndum
yrði tekin fyrir á næsta þingflokksfundi.
4. Bríf af nefndafundum
Farið var yfir stöðu mála í nefndum.
5. Kosning í nefndir og ráð
Ásta Guðrún greindi frá vinnu sinni og Jóns Þórissonar varðandi tilnefningar í nefndir. Ásta lagði
til að tveir vinnuhópar verði skipaðir, annars vegar um landskjörstjórn og stjórn Grænlandssjóðs
og hins vegar um bankaráð Seðlabanka Íslands og nefnd um erlenda fjárfestingu. Einnig var
lagt til hver þingmaður skoði tilnefningar í yfirkjörstjórnir í sínu kjördæmi. Voru tillögur þessar
samþykktar og mun Ásta senda tölvupóst á þingflokkinn varðandi málið í dag. Ákvörðun verður
tekin á þingflokksfundi nk. mánudag.
6. Samþykktir og fundasköp þingflokksins.
Ásta Guðrún lagði fram eftirfarandi tillögu:
“Þingflokkurinn á að taka upp samþykktir um fyrirkomulag starfa þingflokksins, s.s. skipan í
nefndir, trúnaðarstöður innan flokksins, fundarsköp og fleira.”
Var tillaga þessi samþykkt samhljóða. Ásta Guðrún fer með framkvæmd verkefnisins en
jafnframt var ákveðið Þórhildur Sunna hafi umsjón með samþykktagerð og Jón Þór með
fundarskapagerð. Ákveðið var að tímaramminn yrði tvær vikur en að drög verði send út eftir
viku.

7. Fyrirkomulag þingflokksformennsku, þingflokksstjórn og formennsku
Ákveðið var að fresta dagskrárlið fram að næsta þingflokksfundadegi.
8. Fjölmiðlar
Ásta Guðrún óskaði eftir því að þingmenn hafi samband við Kristján vegna einstaklingsviðtala.
Ásta mun skipuleggja framing fund ásamt Kristjáni en Jón Þórisson og Kristján hafa umsjón
með ljósmyndatökum.
Rætt var um Pírataspjallið og samfélagsmiðla. Sigríður Bylgja greindi frá hugmynd að
reglulegum fundum með grasrót. Ákveðið var að ræða Facebook frekar á næsta þingflokksfundi.
9. Kvótaflóttafólk
Vakin var athygli á innsendu erindi.
10. Debriefing
Farið var stuttlega yfir fundinn.
11. Önnur mál
Þórhildur Sunna greindi frá fyrirspurn í vinnslu og hugmynd að sérstökum umræðum. Fleira var
ekki rætt.
Fundi slitið kl. 14.52.

