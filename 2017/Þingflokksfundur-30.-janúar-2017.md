Þingflokksfundur Pírata, mánudaginn 30. janúar 2017, kl. 10.
Fundinn sátu: Ásta Guðrún Helgadóttir, Birgitta Jónsdóttir, Björn Leví Gunnarsson, Gunnar
Ingiberg Gunnarsson, Halldóra Mogensen, Jón Þór Ólafsson, Smári McCarthy, Viktor Orri
Valgarðsson, Þórhildur Sunna Ævarsdóttir. Einar Brynjólfsson boðaði forföll. Kristján
Gunnarsson mættu á fundinn eftir hádegishlé og Sigríður Bylgja Sigurjónsdóttir sat fundinn undir
3., 7. og 8 lið.
Berglind ritar fundargerð.
Nr. 5/2017
1. Fundargerð
Fundargerðir frá 23. og 25. janúar 2017 voru samþykktar. Athugasemd var gerð við 4. lið
fundargerðar frá 23. janúar um stefnuræðu forsætisráðherra en ákveðið var að Björn Leví skyldi
halda ræðu í stað Einars.
2. Störfin framundan
Rædd voru störfin framundan og áherslur þingflokksins. Viðstaddir fóru yfir þau mál sem þau
hyggjast leggja áherslu á kjörtímabilinu.
Til umræðu var ráðherraábyrgð og lagt var til að skipaður yrði vinnuhópur. Þórhildi Sunnu falin
framkvæmd málsins í samvinnu við Björn, Smára og Viktor.
Þórhildur Sunna gerði grein fyrir störfum Íslandsdeildar Evrópuráðsþingsins. Halldóra greindi frá
störfum Íslandsdeildar Alþjóðaþingmannasambandsins og fyrirhugaðri ferð til New York.
Hádegishlé
3. Kjördæmavika
Kjördæmadagar, sem verða haldnir 13. - 16. febrúar nk., voru til umræðu. Rætt um hugmyndir
að viðburðum [sem þingmenn skipuleggja í kjördæmaviku]. Sigríður Bylgja verður í sambandi
við þingmenn varðandi viðburði [í grasrót].
4. Þingmál og munnlegar fyrirspurnir
Rætt var um þingmál og fyrirspurnir, og gert var grein fyrir málum í vinnslu. Lagt var til að útbúa
sameiginlegt skjal þingflokksins fyrir fyrirspurnir og hugmyndir að fyrirspurnum. Smári mun fylgja
málinu eftir og hafa samband við Oktavíu. Jón Þór greindi frá sameiginlegu skjali með yfirliti yfir
þingmál Pírata. Jón Þór fylgir málinu eftir og verður í sambandi við Oktavíu.
Ásta Guðrún greindi frá sérstökum umræðum sem fara fram á morgun um stjórnmálaástandið í
Bandaríkjunum.
5. Þingflokksstjórn
Tillaga að nýrri þingflokksstjórn var rædd. Rætt var um fyrirkomulag um þingflokksformennsku
og ákveðið var að ræða málið betur á næsta þingflokksfundi.
Ný þingflokksstjórn var kjörin samhljóða og er hún þannig skipuð:
Ásta Guðrún Helgadóttir, formaður
Einar Brynjólfsson, varaformaður
Björn Leví Gunnarsson, ritari
6. Kosning í nefndir og ráð
Dagskrárlið frestað.

7. Samvinna við grasrót
Ákveðið var að bjóða Helga Hrafn á þingflokksfund næsta mánudag til að ræða brúna milli þings
og þjóðar. Sigríður Bylgja kynnti lagaþing sem haldið verður á vormánuðum. Viktor Orri minnti á
kjördæmavikuna í febrúar.
8. Önnur mál
Tilkynning vegna aðgerða Bandaríkjaforseta var rædd.
Samþykkt var samhljóða að tilnefna Snowden og Manning til friðarverðlauna Nóbels.

Fundi slitið kl. 15:28.

